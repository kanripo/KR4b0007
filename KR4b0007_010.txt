# -*- mode: mandoku-view; -*-
#+TITLE: 陸士龍文集
#+DATE: 2015-09-11 07:41:17.288883
#+PROPERTY: ID KR4b0007
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB04n0543-010陸士龍文集-卷第十.
<pb:KR4b0007_SBCK_010-1a>¶
陸士龍文集卷第十¶
　　　　　𣈆清河内史陸　雲　士龍¶
書集¶
　　與朱光禄書　與張光禄書(三首)¶
　　與嚴宛陵書　與宛陵荅¶
　　與戴季甫書(七首)與楊彦明書(七首)¶
　　與陸典書書(七首)車茂安書¶
　　荅車茂安書　車茂安又荅書¶
　　弔陳求長書(五首)弔陳伯華書(二首)¶
　移書太常府薦張瞻¶
<pb:KR4b0007_SBCK_010-1b>¶
　　　與朱光禄書¶
少長之禮教化所崇中葉陵遲舊章廢替追惟¶
前訓思遵在昔敢慕髙義謹奏下敬¶
　　　與張光禄書(三首)¶
長㓜之序人倫大司季世多難失敬在昔敢希¶
令典求思自邁謹奏下敬以藉䖍欵¶
顧令文彥先每宣隆眷彌㤗之惠懷德惟慙守¶
以反側旣晞仁風委心自昵加與沛君分同骨¶
&KR0079;慿頼之懷疑心如結¶
加蒙顧遇重以傾倒准亮歸誠石行文敦素篤¶
<pb:KR4b0007_SBCK_010-2a>¶
䆳道實茂淑器敏旣美思學又快南州良德今¶
者東行望風自託其意繾綣願厚接納副其乃¶
心¶
　　　與嚴宛陵書¶
少長之序禮之大司晩節陵替舊章殘棄瞻言¶
令典旣慕欽承仰慿髙風實副&KR0022;民謹奏下敬¶
以藉䖍欵思復未逺庻免悔𠫤¶
　　　嚴宛陵荅¶
奉詠美㫖流風綽逺復禮興仁命世之作𫉬尚¶
齒之况無尊賢之報抱此永懷愧歎何有君子¶
<pb:KR4b0007_SBCK_010-2b>¶
弘道厚文無施是用釋筆歸于神要¶
　　　與戴季甫書(七首)¶
雲頓首頓首惟夏始暑願府館萬福疾病處逺¶
人信希少情問闕替中間曠年膽慕敬想興言¶
反側隆敦比辱慰誨銜抱豐眷以增愚迹不勝¶
勤企謹及君之書不以備¶
陸雲頓首頓首曠逺以來忽踰年載宗想輝䕃¶
引領惟慕東歸之後疾患增瘵且道路悠逺不¶
值信便乆念自修而經年不果雖在伏枕至於¶
結心注望實係光塵累蒙誨命舊眷惟新執對¶
<pb:KR4b0007_SBCK_010-3a>¶
之曰如或面展長塗自替𦗟誨未由瞻企勤戀¶
守以委重表不且今更繼情季鸞公世相係徂¶
落俊德茂業&KR0022;家之彥一朝並逝求爾淪没哀¶
痛切裂不能自勝柰何柰何江南初平人物失¶
叙當頼俊彥彌縫其闕加在二賢楚國之良沉¶
寶積實未童大朝重惟痛恨言增哀咽誠念仁¶
風篤烈如在疇昔意愛所隆嗟悼之心誠不可¶
言備蒙其分情兼切傷加承仁誨益以惻愴¶
武陵於荆州云多人士聞周孟子伍令明潘世¶
長諸人並爲美德心常依依今日遭遇良𩦸展¶
<pb:KR4b0007_SBCK_010-3b>¶
士之秋也不審逹者凡有㡬人無因𦗟承誨語¶
咨禀未聞每懷勤企表不盡言¶
長游前下停此十餘日想德欣喜無以爲喻分¶
别恨恨于今戀之當暑逺渉益追心懸淸粹沈¶
茂思敏通微居德履道秉心真實貴一時良彥¶
君之别乆見之懽察風姿美令心神烈暢巳成¶
美器欽愛之情欵然至實近聞若思未有通塗¶
每用於邑¶
周安東昔奄薨徂追慕切剥不能自勝勲業有¶
究早爾背世遺惠鄙州民物同哀備記名義情¶
<pb:KR4b0007_SBCK_010-4a>¶
兼切裂在此㑹同毎言髙重武陵至心欵列誠¶
念篤終必垂悽愴王季楊孝友行素旣簡清塵¶
在此接近備其所顧居心秉尚用志不茍公&KR0059;¶
操實足爲美器今爲土斷品還此郡前群小虚¶
妄遂下其編牒爲之憤歎人物逺主彛倫多失¶
願垂末光益有以潤區區至心謹復言意戴彥¶
逺永昌猶爲逺小想其必有惠政耳¶
郭敬言蒸陽良才逺&KR0018;爲之邑歎以其姿望足¶
以致髙想不久爾耳石行文在無錫大有清積¶
一州之髙功長吏此家行素道實州閭所稱疇¶
<pb:KR4b0007_SBCK_010-4b>¶
昔接事旣盡其才願重榮益以成其實凡在羽¶
埃思附鳯翼風塵所集無不拭目¶
　　　與楊彥明書(七首)¶
雲白欽明去書不悉彥先來得書以爲慰時去¶
苒荏&KR0010;行復半悲此推移終然何及漸巳欲熱¶
想自如常悠悠守限良談未日𦕈然東望思以¶
叙至及反憒罔不多行矣愛德徃來相聞¶
陸雲白省示累&KR0083;重存徃㑹益以増歎年時可¶
喜何速之甚昔年少時見五十公去此甚逺今¶
日冉冉已近之已耳順之年行復爲憂歎也柯¶
<pb:KR4b0007_SBCK_010-5a>¶
生而多恱樂春未猒秋風行戒已悲落葉矣人¶
道多故懽樂&KR0106;乏敖遊此世當復㡬時各爾永¶
鬲良㑹毎䦨懷想親愛窹𥧌無忘書無所悉¶
彥先來相欣喜便復分別恨恨不可言階塗尚¶
否通路今塞令人罔然名論&KR0098;進逺而有光者¶
度此顯期不淹民望耳塵堂之士比迹山歎栖¶
者悲豈唯一人少明湘公亦不成遷名公之舉¶
且可以爲資然今恨恨當行行復有冝耳¶
彦先相&KR0003;疾患衛欲増廢深爲&KR0106;然行向襄篤¶
疾來應百年之望雖未必此爲疑然親親所以¶
<pb:KR4b0007_SBCK_010-5b>¶
相䘏之一感耳想懃服藥行復向佳耳吾旣常¶
嬴間來體中亦&KR0106;少頼曰爾勿勿則堪自力未¶
速待罪㑹期難尅情之戀想何勞之多好自愛¶
屢相聞¶
行言竟行令人恨之已當至未耶能少留不世¶
明篤行至性如前後所論語其偶爾旋已能悟¶
耳而聞其遂於愬其使愕然寜以所不可𧇊一¶
國之清格乎輙便絶意彦先所一二¶
載㑹稽如是便發分別恨然一得名士唯當有¶
此君耳失分重勞令人歎息善得日夕真家人¶
<pb:KR4b0007_SBCK_010-6a>¶
若思望之清才後𩔖一時之彦善並得接九月¶
中可得逹東禮衡陽長沙甚快東人近未復有¶
見叙者公進屈乆&KR0106;爲邑罔黨方有清塗薄國¶
讓在内中大有好稱此家一時美德也在事又¶
佳甚快甚快¶
永耀已葬㝠㝠逺矣存想其人痛切肝懷柰何¶
柰何聞伯華善佳深慰存亡人生有終誰得免¶
此且使繼嗣克勝堂構有紹亦存亡之願也明¶
𩔖喪索同好日盡如此生輩那可復多耶臨書¶
酸心¶
<pb:KR4b0007_SBCK_010-6b>¶
　　　與陸典書書(七首)¶
雲再拜自曠但爾巳復經時限制長路惟親未¶
期唫近晨風傾匡結言來誨綢繆篤眷彌隆誦¶
玩千周以當侍㑹静言莫瞻翹翹仰慕大人汜¶
愛在我尤弘毎銜思戀何時去心限此省省願¶
言用替遙瞻靈丘感時情傷徃來信理自更繼¶
情如有信唯不玉音¶
雲再拜侍郎比侍數㑹同邪常憶戀此君不慙¶
有殞此君公私並懀年長而志新齒邁而曽勤¶
家宗美者也常感其篤分封之始年相見重逹¶
<pb:KR4b0007_SBCK_010-7a>¶
其至心¶
雲再拜日月運邁何一流速衘哀經變思愈深¶
亡靈處彼黄塘幽曠在逺之億心常愴裂含痛¶
靡及悠悠柰何想時時復一省視思至心破無¶
所厲情叔父一兄故尚未逹想不久至耳深憂¶
徙際公&KR0059;哀罔曠離山墓永適異國四時靈寂¶
桑梓靡循且念親各爾分析情感復結悲嘆而¶
巳知大人每垂䘏逮也臨表悲猥絶筆餘哀不¶
知所次雲再拜¶
每念彦先情兼剥裂年盛志美令姿可借舉言¶
<pb:KR4b0007_SBCK_010-7b>¶
及不知心傷也¶
雲再拜國士之&KR0022;實鍾俊哲太伯清風遯世立¶
德龍蜿東嶽三讓天下(化/垂)邁迹百代所晞髙蹤¶
越於先民盛德稱乎在昔續及延陵&KR0071;嚮馳聲¶
沉淪漂流優遊上國所音察微智越衆俊通幽¶
暢遐明同聖荷言偃昭烈於孔堂貟武邁功於¶
諸侯自秀偉相承明德&KR0071;踵亦爲不少呉國&KR0004;¶
祚雄俊尤盛今日雖衰未皆下華夏也來誨所¶
及遐邇同懷重及二聖下逮衆子或生羗狄或¶
在邊域勲美之隆實如嘉誨愚以東國之士進¶
<pb:KR4b0007_SBCK_010-8a>¶
無所立退無所守明裂眥苦皆未如意雲之鄙¶
姿志歸丘壟草門閨窬之人■晞天望之冀至¶
於詔季禮之遐蹤結髙肝於中夏光東州之幽¶
味流榮勲於朝野所謂闚管以瞻天縁木而求¶
魚也重申不烈雲再拜¶
雲再拜毎惟大人挺自然之妙質禀淵姿之弘¶
毅克壯其烈兼詠之道希文尚武潜居以娯其¶
志靜處以肓其神遊歩八素之林逍遙德化之¶
囿豈如未者牽曵　世道通明俊乂在官焉¶
使晞世之寶乆隱岑崯之山逸景之迹永縶幽¶
<pb:KR4b0007_SBCK_010-8b>¶
冥之坂方將車乗囬綸束帛箋箋排金風於太¶
微跨天路以妙觀恢皇綱之大烈垂榮祚乎祖¶
宗此乃大人之所冝循非凡夫之可企望也無¶
因親展書以言心心之所積萬不叙一雲再拜¶
雲再拜臣鄕前行陵有小事唯以具聞事已大¶
了猶以爲願行欲取歸念別方至豫以愍然每¶
相見未嘗不以大人爲言想令仁士光令逺公¶
然兄弟屢數常存思想想令逺分好巳爲綢固¶
彦恩復蒙誘掖耳■無因觀對言不盡心屢垂¶
誨以慰逺思雲再拜¶
<pb:KR4b0007_SBCK_010-9a>¶
雲再拜臣卿在臺髙譽洋溢洛邑之内無不欽¶
敬東南之貴寶真不但㑹稽之篠蕩也每㑹常¶
共歌詠信無一面不歎吟也想方周旋携手散¶
今日之恩耳雲再拜¶
雲再拜輒宣來意仲應此家大自欽重大人黨¶
巳見其意耳¶
雲再拜不知從事今在州得假歸耳想今來得¶
行有縁侍面耳毎得令逺書感頼豐化言歸于¶
欵來誨恤及亦爲無巳情深欣如云在身年&KR0010;¶
及人名聞難集非頼師友何以自濟願敦惠助¶
<pb:KR4b0007_SBCK_010-9b>¶
爲之光輔臣仁在此華亭之望以大人爲宗主¶
冝令小大得分亦崇洪業也雲再拜¶
　　　附車茂安書¶
永白間因王弘季有書恠足下無荅外甥石季¶
甫忽見使爲鄮令除書近下因令便道之職得¶
此罔然老人及姉自聞此問三四日中了不能¶
復食姉晝夜號泣不可忍視外甥之中老人真¶
自受恤季甫&KR0106;在目下卒有此役舉家慘慼不¶
可深言昨全伯始有一將來是句章人具&KR0003;此¶
縣旣有短狐之疾又有沙&KR2708;害人聞此消息倍¶
<pb:KR4b0007_SBCK_010-10a>¶
益憂慮如其不行恐有節目良爲愁憤足下可¶
具示土地之冝企望來報車永白¶
　　　荅車茂安書¶
雲白前書未報重得來况知賢甥石季甫當屈¶
鄮令尊堂憂灼賢姉涕泣上下愁勞舉家慘慼¶
何可爾耶輒焉足下具&KR0003;鄮縣土地之快非徒¶
浮言華艶而巳皆有實徴也縣去郡治不出三¶
日直東而出水陸並通西有大湖廣縱千頃北¶
有名山南有林澤東臨巨海徃徃無涯汜船長¶
驅一舉千里北接青徐東洞交廣海物惟錯不¶
<pb:KR4b0007_SBCK_010-10b>¶
可稱名遏長川以爲陂燔茂草以爲田火耕水¶
種不煩人力决泄任意髙下在心舉鈒成雲下¶
鈒成雨旣浸旣潤隨時代序也官無逋滯之榖¶
民無飢乏之慮衣食常充倉庫恒實榮辱旣明¶
禮節甚備爲君甚簡爲民亦易季冬之月牧旣¶
畢嚴霜隕而兼葭萎林鳥𥙊而罻羅設因民所¶
欲順時遊獵結𦊨繞堽宻岡彌山放鷹走犬弓¶
弩亂發鳥不得飛狩不得逸真光赫之觀盤戲¶
之至樂也&KR0002;乃斷遏海浦隔截曲隈隨湖進退¶
采蜯捕魚鱣鮪赤尾䱟齒比目不可紀名鱠鰡¶
<pb:KR4b0007_SBCK_010-11a>¶
鰒炙䱥鯸烝石首臛　&KR1736;真東海之俊味肴膳¶
之至妙也及其蜯蛤之属目所希見耳所不聞¶
品𩔖數百難可盡言也昔秦始皇至尊至貴前¶
臨終南退燕阿房離宫別館隨意所居沉淪涇¶
渭飮馬昆明四方竒麗天下珍玩無所不有猶¶
以不如呉㑹也鄕東觀滄海遂御六軍南廵狩¶
登稽嶽刻文石身在鄮縣三十餘日夫以帝王¶
之尊不憚爾行季甫年少受命牧民武城之歌¶
足以興化桑弧蓬矢丈夫之志經營四方古人¶
所嘆何足憂乎且彼吏民恭謹篤愼敬愛官長¶
<pb:KR4b0007_SBCK_010-11b>¶
鞭朴不施聲教風靡漢呉以來臨此縣者無不¶
遷變尊大夫賢姉上下當爲喜慶歌舞相送勿¶
爲慮也足下急啓喻寛慰真&KR0003;此意吾不虚言¶
也停及不一一陸雲白¶
　　　車茂安又荅書¶
永白即日得報披省未竟懽憙踊躍輒於毋前¶
伏讀三周舉家大小豁然忘愁也足下此書足¶
爲典誥雖山海經異物誌二京南都殆不復過¶
也恐有其言能無其事耳雖爾猶足息號泣懽¶
忭笑也府君入後月當西出足下可豫至界上¶
<pb:KR4b0007_SBCK_010-12a>¶
吾欲先一日與卿相見也荅不復多車永白¶
　　　弔陳永長書(五首)¶
雲頓首頓首哀懷切恒賢弟永曜早䘮俊德酷¶
痛甚痛柰何陸士龍頓首頓首¶
雲頓首頓首天災橫流禍害無常何圖永曜奄¶
忽遇此凶問卒至痛心推剥柰何柰何想念篤¶
性哀悼切裂當可堪言無因展告望企鯁咽財¶
遣表唁悲猥不次雲頓首¶
永曜茂德逺量一時秀生竒蹤瑋寶灼爾凌群¶
光國隆家人士之望冀其永年遂播盛業携手¶
<pb:KR4b0007_SBCK_010-12b>¶
退遊假樂此丗柰何一朝獨先彫落奄聞凶諱¶
禍出不意拊心痛楚肝懷如割柰何柰何豈况¶
至性何可爲心臨書鯁塞投筆傷情¶
與永曜相得便結願好契闊分愛恩同至親慿¶
烈三益終始所願中間離別但爾累年結想之¶
懷夢寐㑂佛何圖忽爾便成永隔哀心慟楚不¶
能自勝痛當柰何柰何義在奔馳牽役萬里至¶
心不叙東望貴舎雨淚沾&KR0109;今遣吏并進薄祭¶
不得臨哀追贈切裂幸損至念書重不知所言¶
永曜素自強徤了不知有此患險戲之災遂不¶
<pb:KR4b0007_SBCK_010-13a>¶
可救豈惟貴門獨䘮重寳此賢之殞&KR0022;家以瘁¶
情分異他痛心殊深已矣逺矣可復柰何追想¶
遺䂓不去心目悠悠無期哀至裴裂不知何言¶
可以言知酷楚而已¶
　　　弔陳伯華書(二首)¶
大君逺資髙數世之瑰瑋當光&KR0073;大業茂垂勲¶
名柰何日朝早爾䘮墜自聞凶諱痛心割裂追¶
惟哀摧肝心破剥痛當柰何柰何相念夙年奄¶
嬰哀艱扳慕不及當可爲心牽役逺路無因奔¶
馳東望靈宇五情哽咽割切哀慕書重感猥不¶
<pb:KR4b0007_SBCK_010-13b>¶
次¶
昔與大君分義欵篤彌隆之愛恩加兄弟慿此¶
烈好要以始卒何圖大君獨先早世逺聞訃問¶
若䘮四體拊心慟楚肝心如割柰何柰何豈况¶
至性當何可言今遣吏恭集薄𥙊不得臨䘮以¶
叙悲苦計徃人到貴舎之日揮涕而已投筆歔¶
欷¶
　　　移書太常府薦張贍¶
蓋聞在昔聖王承天御世殷薦明德恩和人神¶
莫不崇典謨以教思興禮學以陶逺是以帝堯¶
<pb:KR4b0007_SBCK_010-14a>¶
昭煥而道恊人天西伯質文而周隆二代大𣈆¶
建皇崇配天地區夏旣混禮樂將庸君侯應歷¶
運之㑹賛天人之期博延俊茂熈隆載典伏見¶
衞將軍舎人同郡張贍茂德清粹器思深通初¶
慕聖門棲心重仞啓𡍼及階遂升樞奥抽靈匱¶
於祕宫披金縢於玄夏思樂百氏博採其珍辭¶
邁翰林言敷其藻探微集逸思心洞神論道屬¶
書篇章光覿含竒宰府婆婆公門棲靜隱寳淪¶
虚藏器褧裳襲錦■衣&KR0013;玉曽泉改路懸車將¶
邁考槃下位&KR0010;聿屢遷縉紳之士具懷㑶恨方¶
<pb:KR4b0007_SBCK_010-14b>¶
今太清闢宇四門啓籥玄綱括地天網廣羅慶¶
雲興以招龍和風起而儀鳯誠巖穴耀頴之秋¶
河津託乗之日也而贍沉淪下位群望悼心若¶
得端委太學錯綜先典垂纓玉階論道紫宮誠¶
帝室之瑰寶清朝之偉器廣樂九奏必登昊天¶
之庭韶夏六變必饗上帝之祀矣¶
陸士龍文集卷第十¶
　　士龍六歳能文性清正有才與兄士衡齊¶
<pb:KR4b0007_SBCK_010-15a>¶
　　名人謂士龍文雖不及而持論過之其所¶
　　著有集十卷然人間之傳率皆録本仍僞¶
　　踵誤不便覽觀吳士陸元大近刻士衡集¶
　　訖工復取斯集以予家本校而刻之其亦¶
　　有功於二儁者哉正德已卯七月之望太¶
　　㒒少卿郡人都　穆¶
<pb:KR4b0007_SBCK_010-15b>¶
<pb:KR4b0007_SBCK_010-15b>¶
