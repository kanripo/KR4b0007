# -*- mode: mandoku-view; -*-
#+TITLE: 陸士龍文集
#+DATE: 2015-09-11 07:41:17.076743
#+PROPERTY: ID KR4b0007
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB04n0543-005陸士龍文集-卷第五.
<pb:KR4b0007_SBCK_005-1a>¶
陸士龍文集卷第五¶
　　　　　晉清河内史陸　雲　士龍¶
　　呉故丞相陸公誄¶
　　&KR0051;故散&KR0016;常侍陸府君誄¶
　　&KR0051;故豫章内史夏府君誄¶
　　吳故丞相陸公誄¶
惟赤烏八年二月粤乙夘吳故使持節郢州牧¶
左都䕶丞相江陵郡侯陸公薨嗚呼哀哉皇朝¶
迭紹成命昊天聖王作矣世有哲臣觀監在吳¶
乃降斯神思皇我后應運對揚頴秀崇華景逸¶
<pb:KR4b0007_SBCK_005-1b>¶
扶桑龍輝襲極鳳鳴玉堂舉旗清阻奮鉞夷荒¶
悠結沉維峻極公綱將撫逺績括地九圍皇淳¶
爽泰昊旻疾威生民如何哲人其頽登靈在天¶
遺音播徽敢揚元勲表之素旂乃作誄曰¶
濬哲我祖時文畯徳&KR0007;粹納真清体載式本承¶
慶輝駿惠罔極申錫多祜本支千億芳條逺䕃¶
靈根茂植根條伊何苖黄裔舜長發有祥貽我¶
祚晉神明之緒實蕃瑰雋和音嗣世不替碩彦¶
明鑒在下降命上&KR0007;我公初載天嘏之純重光¶
納照旋璣授銓仰儀喬嶽俯濯洪川清輝秀頴¶
<pb:KR4b0007_SBCK_005-2a>¶
雲翹映晨肇彼岐嶷允迪天真先心則智率意¶
斯仁秉夷清昧體靈恊神神休載鑠九德兼和¶
挹揮茂朴豐淳鎮華景峻凌髙玄源踴波造辰¶
竦隆彌海廓遐光備既淳逸軌爰超閎罔苞荒¶
景靈渥耀山林嶽秀天光乃照窮化機神探頤¶
衆妙駭塵氛埃澄響清肖恢淵博量驣嶮峻邵¶
振綱字表登軌絶蹈厥初藏器栖蟠海嶽披藻¶
崑崙濯秀暘谷冗輝熙茂清塵熠鑠含章在淵¶
發揮龍躍時復陽九承乾之衰有皇于井王軒¶
徘徊爰兹赫奕需期雲飛天步皇輿載見太微¶
<pb:KR4b0007_SBCK_005-2b>¶
華堂誕基委虵自階鼎輝既隮嘉命乃集和美¶
未飪宰物下邑康年委登惠風時協在斷無頗¶
于教斯輯金虎覿精戎車孔肆神寶播越天人¶
釋位有命在兹帝思元帥委弁揔干振翼虎噬¶
威靈既授六軍有序乃誓我衆乃整我旅神干¶
山立雄旗(舉/電)懸旌汜陽即戎江滸我后日敬上¶
帝臨予靖端夙夜匪寧匪處經始綿綿滂沱惟¶
海乃幹中軍入作内輔公侯陟降在帝左右關¶
羽滔天作雲西土帝曰將軍整爾熊虎赫赫明¶
明皇輿出祖龍舟照淵旟旐映野鋪敦江濆仍¶
<pb:KR4b0007_SBCK_005-3a>¶
執醜虜荆南既集方嶮未夷天子命我撫之西¶
垂公侯戾止威神緝熙䖍劉作虐思輯子來妖¶
旍北靡搴爾雄旗獷彼群蠻祁祁遺黎柔逺能¶
和薄言綏之方堣肅清烈文雋武舍爵明堂冊¶
勲天府天子曰咨我圖乃功錫爾青土建侯于¶
東開國名墟光宅海邦分圭作寳軒輅以庸既¶
受帝祐公用如大四鐵孔阜元戎杳藹淑旂飛¶
藻綏章丞蓋振我輝靈四方于邁劉王負嶮冦¶
我西隣公侯赫怒干戈啓陳金鉞鏡日雲旗絳¶
天凌岡襄嶽沉維括淵元王隕難鯨鯢墜鱗戎¶
<pb:KR4b0007_SBCK_005-3b>¶
漢時殪方域清塵曹休東踰我疆斯越帝簡厥¶
佐將命其傑乃俾我公啓行警伐江漢之滸■¶
恭授鉞揖帝整旅隠爾霆發&KR0074;&KR0074;神誅震驚魏¶
方我公矯矯虎視元戎截彼醜旅效此武功武¶
功既彰天威薄曜靈武震華邊垂清暴振旅凱¶
入王假有廟假廟伊何本庸寵祚土田陪敦四¶
牡載路出餞于郊此惟予顧禮嘉嵩髙樂和湛¶
露改容肅至傾蓋寵步鞶帶翩紛珍裘阿那區¶
宇惟寧繁遏帝祉於穆疇咨敷奏多士將庸元¶
輔(惟/相)天子僉曰公侯宜有爰止繡裳縟藻衮帶¶
<pb:KR4b0007_SBCK_005-4a>¶
重紫遂虚上司命公登宰帝曰丞相朕嘉君徳¶
以兹軒冕徃踐乃職■宣爾叡心維黄協極邦¶
國若否四方爾式公拜稽首欽翼明聖乃御機¶
衡仰徽七政祗恪本顯無易惟命巍巍天邑惟¶
清四門公侯作弼煥炳皇文重輝熾景協風煙¶
煴百神秩祀兆獻思淳克諧庶尹遂成帝勲時¶
雍既濟王途克廣儀形我度軌物垂象後遐施¶
歸崇廕惠仰茂徳栖音廣問沉響洪範逺迪&KR0007;¶
猷洞深靈澤崇藪天嶮垂隂翰飛樂嶮淵蟠泳¶
沉澤豐泉丘潤博雲林遭世大過彛倫靡肅亹¶
<pb:KR4b0007_SBCK_005-4b>¶
亹公侯思維雅俗發憤戎衣永言禮樂被分敦¶
化荷戈思學體仁長物御風熙國叡鑒擢微&KR0007;¶
輝鏡璞戒危膏粱收後白屋五品時訓民神攸¶
鑠我有奂文如曜如辰何以崇之匪闡伊人我¶
有烈武如震如霆何以將之保大豐年思&KR0042;景¶
業熙世登民克壯碩老秉鉞河津祉祚勿引早¶
世幽神仰慕遺輝寤辟憂殷嗚呼哀哉永惟我¶
公克明徳心紛藹芳和被之惠林公侯沒矣孰¶
嗣徽音名存體逝徳茂形潛民之秉思好是嘔¶
吟嗚呼哀哉惟帝念功寵命光大考諡典謨崇¶
<pb:KR4b0007_SBCK_005-5a>¶
榮協泰安宮載考我公于邁輀軒啓塗先驅驚¶
斾哀風結輿遺思馮蓋舍此休明即彼重藹攀¶
慕靡及永戀光愛嗚呼哀哉¶
　　　晉故散騎常侍陸府君誄¶
惟太康五年夏四月丙申晉故散騎常侍吳郡¶
陸君卒嗚呼哀哉天降純嘏誕育俊人才雄九¶
奥徳鍾三懿應運繼期顯微闡昧特恢大猷雍¶
化熙世昊天不吊奄忽零墜嗚呼哀哉朝隕棠¶
榦邦喪國輝帝欽遺烈士詠清機思經皇心痛¶
浹民懐揮淚充邑惜慟盈畿敢述洪迹于兹素¶
<pb:KR4b0007_SBCK_005-5b>¶
旂其辭曰¶
於穆皇源時惟誕&KR0042;權與有媯爰帝暨王徽音¶
接響丕祚克昌乾鑒南眷誕降我祖顯考尚書¶
納言帝宇正命惟允銓衡攸序篤生常侍固天¶
所隆祚以靈粹陶以惠風道協體禀徳與性鍾¶
叡心逺暢淵思遐通瞻言潛覽克哲(聰/克)躭精遐¶
奥肆志篇章仰咨遺訓思齊曩蹤擒光丞晦微¶
言是綱錯綜群藝精徹豪芒顯允閑姿既明且¶
緯敦叙氾愛經徳紀義契闊邦族是綜是緯博¶
約以禮陳錫載施雍雍閨闈克諧由仁率禮崇¶
<pb:KR4b0007_SBCK_005-6a>¶
化色養寧親九族和睦徳被宗姻猗猗髦俊祁¶
祁縉紳鑽仰明範挹道希塵愷悌&KR0042;裕惠化是¶
振潛機密暢靡幽不甄濯以清波權以明鈴旌¶
善板築刋穢紫辰邦無媮幸靈不牟真沐浴&KR0007;¶
源風移俗純儀徳鄒甸北化泗濵耀畧切輝既¶
升末融爰莅揚邑作尹名邦密邇帝畿大東小¶
東宣敷五教敞化以崇徴無墜命興無廢功帝¶
欽良政民懐穆風粤稽舊章率由典刑考績三¶
載絀幽陟明超踐皇闥紆組垂纓奕世納言帝¶
衡以平本崇曩烈堂構克榮征鼙屢振干戈未¶
<pb:KR4b0007_SBCK_005-6b>¶
戢乃秉雄㦸徴戎東邑四牡徂征威徳以立爰¶
守㑹稽青紱既襲帝曰欽哉疇咨群后改授顯¶
服屯騎是撫雍容皇甸綜文經武時值大過士¶
爽其徳䖍惟常侍髙明柔直履氷察霜淪心逺¶
測春存三季形志于色頻顣厄運載離咎慝靖¶
亨思順曹氏匪革投弁釋紱皓恩東嶽遁世無¶
悶清源是濯馥風彌馨明徽載鑠皇途既闢天¶
罔誕張運在九五違嶮即康猗歟髙懿避風逺¶
臧帝降大命丘園是揚祼將天邑舒藻舊京僉¶
曰休哉昭徳塞違乃升常伯補闕拾遺振纓紫¶
<pb:KR4b0007_SBCK_005-7a>¶
極攄光太微奕奕玄冕熠熠貂璫仰耀皇維俯¶
映明堂輿振鳴鸞體佩琮璜居德彌沖雖休匪¶
康既跚君宿未跱鼎辰將陟太階弘載育民皇¶
靈靡顧大命奄臻厲凶彌留儵忽頹湮嗚呼哀¶
哉黄河難澄梁木易荒聖賢絶景希世齊光豈¶
曰徒生實維天綱於鑠常侍本徳昭仁俯鏗瑶¶
響仰綴玉振其在克壯自蹇乗屯鳯翳靈條龍¶
&KR0481;祕泉&KR0053;逋匿耀洪畧陶緼雖跚嘉運託景風¶
雲瑰光既耀靈寳未闡弗慮皇圖銜恨徂遷嗚¶
呼哀哉江河慕海(陵/丘)樂山於惟君德齊聖廣淵¶
<pb:KR4b0007_SBCK_005-7b>¶
群彦景附漸化濯真蓋以崇嚴凾以裕淵西徂¶
華源負澤慕塵幽萌潛暢滯思賴振六言六行¶
匪君不肅五有三無匪君不極衡准失平匪君¶
不直方榮遐邈匪君不式君其永沒民其焉則¶
結思遺愛惟哀允惻嗚呼哀哉仲尼喪魯孺慕¶
失聲國僑殞鄭邦無竽笙實惟常侍徽懿克明¶
恩懐士心信結民情聞者巷泣赴者風征八音¶
輟響獻酢弗營羽檝翳川輕駕盈庭揮袂雲藹¶
殞淚雨零嗚呼哀哉伊惟平生襲寵荷輝愷樂¶
承明桑梓猶哀聿懐震丘言告言歸明徳逺燭¶
<pb:KR4b0007_SBCK_005-8a>¶
慮凶以咅雖則榮泰存亡是䘏爰築新邑經始¶
匪日眷懐不虞寧襯斯室王事靡監皇畿是旋¶
鳴和吉徃曾未浹辰震斾凶歸輝景長泯痛感¶
皇祗哀普四民嗚呼哀哉穆穆天子昭明有融¶
乃命三人禮憲是崇賜以歸賻榮以贈終冠盖¶
南徂映族輝邦日薄南陸辰次天漢&KR0027;筴協貞¶
靈域載判明器既庇神道已羨縣象未登明星¶
有爛軒車微動執紼同賛永棄髙厦黄廬是館¶
寧彼昏昧荒此輝粲幽房長鍵修夜靡旦翼翼¶
輕蓋翩翩丹旂龍章舒藻旟旐有輝轜輪轇結¶
<pb:KR4b0007_SBCK_005-8b>¶
&KR0007;駟徘徊人誰弗思靡思匪哀援扎心楚投翰¶
餘悲嗚呼哀哉¶
　　　晉故豫章内史夏府君誄¶
惟永寧元年五月二十五日晉故豫章内史夏¶
府君卒嗚呼哀哉乾鑒育俊崇兹大猷景靈垂¶
祐黄精協符濯蹤浩素闡志&KR0007;流熙光聖代邁¶
勲九區哀彼造物殂命不均既褒斯美&KR0532;兹遐¶
年祁祁搢紳泣涕流連故作斯誄著之不泯其¶
辭曰¶
於穆府君逺祖彌光功濟黎獻澤洽八荒披圖¶
<pb:KR4b0007_SBCK_005-9a>¶
承禪襲化軒唐洪風既振遐曜休煌越殷自周¶
紹膺遺祉亮節三恪侯服于祀悠悠訖兹徽烈¶
不已奕世本&KR0042;厥美是紀惟神隆慶篤生府君¶
&KR0007;祐秀朗揮景烟煴誕載豐美俊頴夙繁性與¶
體和孝友穆融䖍兹君親姻族睦崇情廣襃誘¶
品物虚躬安仁履素接舊以沖澄鑒博映哲思¶
惟文淪心衆妙洞志靈源探幽判疑沉欲焱分¶
甄滯群祕義猶一貫崇規邈世體道而盤瞻言¶
先機蔚藻騰翰處約由厚交順于顔文武未墜¶
君惟克修百行殊揆君望斯周栖義初九戢翼¶
<pb:KR4b0007_SBCK_005-9b>¶
洪條瓊輝四灼景問綢繆在昔我國元首載哲¶
假寐俟旦思庸俊逸旃檢髙麾體亦秩秩儀刑¶
栁惠庶績惟穆既穆其績英風彌卲天子有命¶
曽是在朝頻繁幃幄祇承皇曜神以測幽明以¶
逺照目難識夷觀嶮改蹈譬彼清鑒莫塵其操¶
五紀迭御載隆載傾南嶽頹鎮䕃輝素靈瑾瑜¶
遷寳投跡上京兆萌未緝皇聖攸嗟韋臨猗氏¶
接被郇瑕道之以禮育之以和齊俗拯弊民靡¶
不嘉振我翰音洋鑠諸華明明皇儲叡哲時招¶
奮厥河滸矯足雲霄俄軒&KR0007;闢徽英揚颷光灼¶
<pb:KR4b0007_SBCK_005-10a>¶
東朝髦士攸希媚兹一人示既翰飛委蛇華閣¶
陟降太微納言贊事淵裕徘徊習習和風惟穆¶
惟宣亦曰武昌厥俗允新我後有命爰授俊臣¶
君子云顧義在安親秉文共武言撫舊京仰肅¶
慈顔俯熙典刑移彼滯汗泮宮時營衆否斯濟¶
飛鴞革聲春翹晞景振鷺在庭髙墉未奮遭兹¶
閔凶頻顣泣血三載以終哀響未欲臺命朝隆¶
厥命伊何俾守南裔匪曰是屯某託身虚槩巾¶
車旣脂駕言將逝彛倫惟清路逼其序君之于¶
逺乃恢斯緒思彼衆逸言尋厥楚暮瞻豐林晨¶
<pb:KR4b0007_SBCK_005-10b>¶
看淵水濯竒以翹披途導軌彼湘之東地嶮俗¶
危明徳審罰替幽崇儀嚴不式刑仁扶物施威¶
和咸振澤被遐畿皇道御世與民靡偏改彼惠¶
政濟此未均思一黔首濯溉義淵揖望皇命修¶
翮徊翔循彼江濆乃眷豫章觀風樹政徳音允¶
張洪化既攄禮樂克昌閑非秋厲惠淑春陽廣¶
命俊乂惟弓與旃丘園靡滯鸞驥憑軒豈方伊¶
類捉髮躬勤震我聲教邁嚮惟殷君化大揚自¶
北而南君澤本沃河漢載咸慶輝雲䕃埿潤川¶
漸將配皇宿登景具瞻昊天不弔乃降兹厲髙¶
<pb:KR4b0007_SBCK_005-11a>¶
禄朱融凶焱中燧寢疾彌留大命隕墜邦家不¶
紀沉哀結世嗚呼哀哉式玩遺美君實克明懐¶
光暢幽晞髪結清體徳秉真審行居貞屈曳蹈¶
機與世靡矜天命棐諶唯仁則延任道委分亮¶
曰斯然孰云府君不聞其言永懐載念憂心孔¶
艱曰兄曰弟篤愛纒綿晞光繼軌參融鴻振今¶
君何之背世遐湮同生拊膺號哀瘁身&KR0396;&KR0396;孤¶
微過庭曷遵天何忍斯于何之臻自君初邁既¶
夷且榮今君反矣素旗垂銘雖光百辟託晷&KR0007;¶
靈民慟于顯神&KR0012;于㝠物從人感轅馬失征飄¶
<pb:KR4b0007_SBCK_005-11b>¶
風悼響潛魚仰驚豐霄䠞䕃衆羽徊鳴嗚呼哀¶
哉瞻彼日月歳聿云夕寒暑窮化四辰文錯日¶
考三從案轡長薄藹矣轜軒脫駕窀穸背榮孤¶
世寧神大漢丘陵竦廕閝闥寥窙寤摽惟哀心¶
摧涕潵嗚呼哀哉咨予與君恩親之微䝉恤于¶
昔投纓瀾猗思周弱志永庇惠輝如何府君昭¶
景長違願言詠眷載傷載悲昔我經年逝彼川¶
路進闕初奔退違陵墓仰瞻靈丘俯増永慕側¶
剥肝懐哀其曷厝嗚呼哀哉¶
陸士龍文集卷第五¶
<pb:KR4b0007_SBCK_005-12a>¶
