# -*- mode: mandoku-view -*-
#+TITLE: 陸士龍集
#+DATE: 2015-09-23 10:17:26
#+PROPERTY: JUAN 4
<md:KR4b0007_SBCK_005-1a>¶
<pb:KR4b0007_WYG_005-1a>
欽定四庫全書
　陸士龍集巻五¶
　　　　　　　　　　　　　晉　陸雲　撰
　¶　
誄¶
　¶　　吳故丞相陸公誄¶
惟赤烏八年二月粤乙夘吳故使持節郢州牧¶左都䕶
丞相江陵郡侯陸公薨嗚呼哀哉皇朝¶迭紹成命昊天
聖王作矣世有哲臣觀監在吳¶乃降斯神思皇我后應
<pb:KR4b0007_WYG_005-1b>
運對揚頴秀若華景逸<md:KR4b0007_SBCK_005-1b>¶扶桑龍輝紫極鳳鳴玉堂舉旗
清阻奮鉞夷荒¶悠結沈維峻極公綱將撫逺績括地九
圍皇淳¶爽泰昊旻疾威生民如何哲人其頽登靈在天¶
遺音播徽敢揚元勲表之素旂乃作誄曰¶
濬哲我祖時文峻徳𤣥粹納真清休載式本承¶慶輝駿
惠罔極申錫多祜本支千億芳條達䕃¶靈根茂植根條
伊何苖黄裔舜長發有祥貽我¶祚晉神明之緒實蕃瑰
雋和音嗣世不替碩彦¶明鑒在下降命上𤣥我公初載
<pb:KR4b0007_WYG_005-2a>
天嘏之純重光¶納照璇璣授銓仰儀喬嶽俯濯洪川清
輝秀穎<md:KR4b0007_SBCK_005-2a>¶雲翹映晨肇彼岐嶷允迪天真先心則智率意¶
斯仁秉彛清昧體靈協神神休載鑠九徳兼和¶挹揮茂
朴豐淳鎮華景峻凌髙𤣥源踴波造辰¶竦隆彌海廓遐
光備既淳逸軌爰超閎網苞荒¶景靈渥耀山林嶽秀天
光乃照窮化機神探賾¶衆妙駭塵氛埃澄響清肖恢淵
博量驣嶮峻邵¶振綱宇表登軌絶蹈厥初藏器栖蟠海
嶽披藻¶崑崙濯秀暘谷沈輝熙茂清塵熠鑠含章在淵
<pb:KR4b0007_WYG_005-2b>
發輝龍躍時伏陽九承乾之衰有皇于井玉軒¶徘徊爰
兹赫奕需期雲飛天步皇輿載見太微<md:KR4b0007_SBCK_005-2b>¶華堂誕基委虵
自階鼎輝既隮嘉命乃集和羮¶未飪宰物下邑康年屢
登惠風時協在斷無頗¶于教斯輯金虎覿精戎車孔肆
神器播越天人¶釋位有命在兹帝思元帥委弁總干振
翼虎噬¶威靈既授六軍有序乃誓我衆乃整我旅神干¶
山立雄旗電舉懸旌汜陽即戎江滸我后日敬上¶帝臨
予靖端夙夜匪寧匪處經始綿綿滂沱惟¶海乃幹中軍
<pb:KR4b0007_WYG_005-3a>
入作内輔公侯陟降在帝左右關¶羽滔天作霾西土帝
曰將軍整爾熊虎赫赫明¶明皇輿出祖龍舟照淵旟旐
映野鋪敦江濆仍<md:KR4b0007_SBCK_005-3a>¶執醜虜荆南既集方嶮未夷天子命
我撫之西¶垂公侯戾止威神緝熙䖍劉作虐思輯子來
妖¶旍北靡搴爾雄旗獷彼群蠻祁祁遺黎柔逺能¶和薄
言綏之方隅肅清烈文雋武舍爵明堂冊¶勲天府天子
曰咨我圖乃功錫爾青土建侯于¶東開國名墟光宅海
邦分圭作寳軒輅以庸既¶受帝祐公用加大駟鐵孔阜
<pb:KR4b0007_WYG_005-3b>
元戎杳藹淑旂飛¶藻綏章承葢振我輝靈四方于邁劉
王負嶮冦¶我西隣公侯赫怒干戈啓陳金鉞鏡日雲旗
絳¶天凌岡襄嶽沈維括淵元王隕難鯨鯢墜鱗戎<md:KR4b0007_SBCK_005-3b>¶漠時
殪方域清塵曹休東踰我疆斯越帝簡厥¶佐將命其傑
乃俾我公啓行警伐江漢之滸¶天子授鉞揖帝整旅隠
爾霆發桓桓神誅震驚魏¶方我公矯矯虎視元戎截彼
醜旅效此武功武¶功既彰天威薄曜靈武震華邊垂清
暴振旅凱¶入王假有廟假廟伊何本膺寵祚土田陪敦
<pb:KR4b0007_WYG_005-4a>
四¶牡載路出餞于郊此惟予顧禮嘉嵩髙樂和湛¶露改
容肅至傾葢寵步鞶帶翩紛珍裘阿那區¶宇惟寧繁遏
帝祉於穆疇咨敷奏多士將庸元¶輔相維天子僉曰公
侯宜有爰止繡裳縟藻衮帶<md:KR4b0007_SBCK_005-4a>¶重紫遂虚上司命公登宰
帝曰丞相朕嘉君徳¶以兹軒冕往踐乃職宣爾叡心維
黄協極邦¶國若否四方爾式公拜稽首欽翼明聖乃御
機¶衡仰徽七政祗恪丕顯無易惟命巍巍天邑惟¶清四
門公侯作弼煥炳星文重輝熾景協風烟¶煴百神秩祀
<pb:KR4b0007_WYG_005-4b>
兆獻思淳克諧庶尹遂成帝勲時¶雍既濟王途克廣儀
形我度軌物垂象後遐施¶歸崇廕惠仰茂徳栖音廣問
沈響洪範逺迪𤣥¶猷洞深靈澤崇藪天嶮垂隂翰飛樂
嶮淵蟠泳¶沈澤豐泉丘潤博雲林遭世大過彛倫靡肅
亹<md:KR4b0007_SBCK_005-4b>¶亹公侯思維雅俗發憤戎衣永言禮樂被分敦¶化荷
戈思學體仁長物御禮熙國叡鑒擢微𤣥¶輝鏡璞戒危
膏粱收俊白屋五品時訓民神攸¶鑠我有煥文如曜如
辰何以崇之匪闡伊人我¶有烈武如震如霆何以將之
<pb:KR4b0007_WYG_005-5a>
保大豐年思𢎞景¶業熙世登民克壯碩老秉鉞河津祉
祚勿引早¶世幽神仰慕遺輝寤辟憂殷嗚呼哀哉永惟
我¶公克明徳心紛藹芳和被之惠林公侯沒矣孰¶嗣徽
音名存體逝徳懋形潛民之秉思好是謳¶吟嗚呼哀哉
惟帝念功寵命光大考諡典謨崇<md:KR4b0007_SBCK_005-5a>¶榮協泰安宮載考我
公于邁轜軒啓塗先驅警¶斾哀風結輿遺思馮葢舍此
休明即彼重藹攀¶慕靡及永戀光愛嗚呼哀哉¶
　　　晉故散騎常侍陸府君誄
<pb:KR4b0007_WYG_005-5b>
惟太康五年夏四月丙申晉故散騎常侍吳郡¶陸君卒
嗚呼哀哉天降純嘏誕育俊乂才雄九¶奥徳鍾三懿應
運繼期顯微闡昧特恢大猷雍¶化熙世昊天不弔奄忽
零墜嗚呼哀哉朝隕棠¶榦邦喪國輝帝欽遺烈士詠清
機思經皇心痛¶浹民懐揮淚充邑惜慟盈畿敢述洪迹
于兹素<md:KR4b0007_SBCK_005-5b>¶旂其辭曰¶
於穆皇源時惟誕𢎞權輿有媯爰帝暨王徽音¶接響丕
祚克昌乾鑒南眷誕降我祖顯考尚書¶納言帝宇正命
<pb:KR4b0007_WYG_005-6a>
惟允銓衡攸序篤生常侍固天¶所隆祚以靈粹陶以惠
風道協體稟徳與性鍾¶叡心逺暢淵思遐通瞻言潛覽
克哲克聰躭精遐¶奥肆志篇章仰咨遺訓思齊曩蹤摛
光啓晦微¶言是綱錯綜群藝精徹毫芒顯允閑姿既明
且¶偉敦叙氾愛經徳紀義契濶邦族是綜是緯博¶約以
禮陳錫載施雍雍閨闈克諧由仁率禮崇<md:KR4b0007_SBCK_005-6a>¶化色養寧親
九族和睦徳被宗姻猗猗髦俊祁¶祁縉紳鑽仰明範挹
道希塵愷悌𢎞裕惠化是¶振潛機密暢靡幽不甄濯以
<pb:KR4b0007_WYG_005-6b>
清波權以明鈴旌¶善板築刋穢紫辰邦無媮幸靈不牟
真沐浴𤣥¶源風移俗純儀徳鄒甸比化泗濵耀畧切輝
既¶升末融爰莅揚邑作尹名邦密邇帝畿大東小¶東宣
敷五教敞化以崇徴無墜命興無廢功帝¶欽良政民懐
穆風粤稽舊章率由典刑考績三¶載絀幽陟明超踐皇
闥紆組垂纓奕世納言帝¶衡以平本崇曩烈堂構克榮
征鼙屢振干戈未<md:KR4b0007_SBCK_005-6b>¶戢乃秉雄㦸徴戎東邑四牡徂征威
徳以立爰¶守㑹稽青紱既襲帝曰欽哉疇咨群后改授
<pb:KR4b0007_WYG_005-7a>
顯¶服屯騎是撫雍容皇甸綜文經武時值大過士¶爽其
徳䖍惟常侍髙明柔直履氷察霜淪心逺¶測春存三季
形志于色頻顣厄運載離咎慝靖¶亨思順曹氏匪革投
弁釋紱浩思東嶽遁世無¶悶清源是濯馥風彌馨明徽
載鑠皇途既闢天¶罔誕張運在九五違嶮即康猗歟髙
懿避風逺¶臧帝降大命丘園是揚祼將天邑舒藻舊京
僉¶曰休哉昭徳塞違乃升常伯補闕拾遺振纓紫<md:KR4b0007_SBCK_005-7a>¶極攄
光太微奕奕𤣥冕熠熠貂璫仰耀皇維俯¶映明堂輿振
<pb:KR4b0007_WYG_005-7b>
鳴鸞體佩琮璜居徳彌沖雖休匪¶康既跚君宿未跱鼎
辰將陟太階𢎞載育民皇¶靈靡顧大命奄臻厲凶彌留
儵忽頹湮嗚呼哀¶哉黄河難澄梁木易荒聖賢絶景希
世齊光豈¶曰徒生實維天綱於鑠常侍本徳昭仁俯鏗
瑶¶響仰綴玉振其在克壯自蹇乗屯鳯翳靈條龍¶竄祕
泉收逋匿耀洪畧陶緼雖躡嘉運託景風¶雲瑰光既耀
靈寳未闡弗慮皇圖銜恨徂遷嗚¶呼哀哉江河慕海丘
陵樂山於惟君徳齊聖廣淵<md:KR4b0007_SBCK_005-7b>¶群彦景附漸化濯真葢以
<pb:KR4b0007_WYG_005-8a>
崇嚴函以裕淵西徂¶華源負澤慕塵幽萌潛暢滯思賴
振六言六行¶匪君不肅五有三無匪君不極衡凖失平
匪君¶不直方榮遐邈匪君不式君其永沒民其焉則¶結
思遺愛惟哀允惻嗚呼哀哉仲尼喪魯孺慕¶失聲國僑
殞鄭邦無竽笙實惟常侍徽懿克明¶恩懐士心信結民
情聞者巷泣赴者風征八音¶輟響獻酢弗營羽檝翳川
輕駕盈庭揮袂雲藹¶殞淚雨零嗚呼哀哉伊惟平生襲
寵荷輝愷樂¶承明桑梓猶哀聿懐震丘言告言歸明徳
<pb:KR4b0007_WYG_005-8b>
逺燭<md:KR4b0007_SBCK_005-8a>¶慮凶以吉雖則榮泰存亡是䘏爰築新邑經始¶匪
日眷懐不虞寧櫬斯室王事靡盬皇畿是旋¶鳴和吉往
曾未浹辰震斾凶歸輝景長泯痛感¶皇祗哀普四民嗚
呼哀哉穆穆天子昭明有融¶乃命王人禮憲是崇賜以
歸賻榮以贈終冠葢¶南徂映族輝邦日薄南陸辰次天
漢龜筴協貞¶靈域載判明器既庇神道已羨縣象未登
明星¶有爛軒車微動執紼同贊永棄髙厦黄廬是館¶寧
彼昏昧荒此輝粲幽房長鍵修夜靡旦翼翼¶輕葢翩翩
<pb:KR4b0007_WYG_005-9a>
丹旂龍章舒藻旟旐有輝轜輪轇結<md:KR4b0007_SBCK_005-8b>¶𤣥駟徘徊人誰弗
思靡思匪哀援札心楚投翰¶餘悲嗚呼哀哉¶
　　　晉故豫章内史夏府君誄¶
惟永寧元年五月二十五日晉故豫章内史夏¶府君卒
嗚呼哀哉乾鑒育俊崇兹大猷景靈垂¶祐黄精協符濯
蹤浩素闡志𤣥流熙光聖代邁¶勲九區哀彼造物殂命
不均既褒斯美&KR0532;兹遐¶年祁祁搢紳泣涕流連故作斯
誄著之不泯其¶辭曰
<pb:KR4b0007_WYG_005-9b>
於穆府君逺祖彌光功濟黎獻澤洽八荒披圖<md:KR4b0007_SBCK_005-9a>¶承禪襲
化軒唐洪風既振遐曜休煌越殷自周¶紹膺遺祉亮節
三恪侯服千祀悠悠訖兹徽烈¶不已奕世本𢎞厥美是
紀惟神隆慶篤生府君¶𤣥祐秀朗暉景烟煴誕載豐美
俊穎夙繁性與¶體和孝友穆融䖍兹君親姻族睦崇情
廣褒誘¶品物虚躬安仁履素接舊以沖澄鑒博映哲思¶
惟文淪心衆妙洞志靈源探幽判疑沈欲焱分¶甄滯群
祕義猶一貫崇規邈世體道而盤瞻言¶先機蔚藻騰翰
<pb:KR4b0007_WYG_005-10a>
處約由厚交順于顔文武未墜¶君惟克修百行殊揆君
望斯周栖義初九戢翼<md:KR4b0007_SBCK_005-9b>¶洪條瓊輝四灼景問綢繆在昔
我國元首載哲¶假寐俟旦思庸俊逸旃檢髙麾體亦秩
秩儀刑¶栁惠庶績惟穆既穆其績英風彌卲天子有命¶
曽是在朝頻繁帷幄祇承皇曜神以測幽明以¶逺照目
難識夷觀嶮改蹈譬彼清鑒莫塵其操¶五紀迭御載隆
載傾南嶽頹鎮䕃輝素靈瑾瑜¶遷寳投跡上京兆萌未
緝皇聖攸嗟韋臨猗氏¶接被郇瑕道之以禮育之以和
<pb:KR4b0007_WYG_005-10b>
齊俗拯弊民靡¶不嘉振我翰音洋鑠諸華明明皇儲叡
哲時招¶奮厥河滸矯足雲霄俄軒𤣥闕徽英揚颷光灼<md:KR4b0007_SBCK_005-10a>¶東朝髦士攸希媚兹一人亦既翰飛委蛇華閣¶陟降太
微納言贊事淵裕徘徊習習和風惟穆¶惟宣亦曰武昌
厥俗允新我后有命爰授俊臣¶君子云顧義在安親秉
文共武言撫舊京仰肅¶慈顔俯熙典刑移彼滯汙泮宮
時營衆否斯濟¶飛鴞革聲春翹晞景振鷺在庭髙墉未
奮遭兹¶閔凶頻顣泣血三載以終哀響未歇臺命朝隆
<pb:KR4b0007_WYG_005-11a>
厥命伊何俾守南裔匪曰是屯託身虚槩巾¶車旣脂
駕言將逝彛倫惟清路逼其序君之于¶逺乃恢斯緒思
彼衆逸言尋厥楚暮瞻豐林晨<md:KR4b0007_SBCK_005-10b>¶看淵水濯竒以翹披途
導軌彼湘之東地嶮俗¶危明徳審罰替幽崇儀嚴不式
刑仁扶物施威¶和咸振澤被遐畿皇道御世與民靡偏
敷彼惠¶政濟此未均思一黔首濯溉義淵揖望皇命修¶
翮徊翔循彼江濆乃眷豫章觀風樹政徳音允¶張洪化
既攄禮樂克昌閑非秋厲惠淑春陽廣¶命俊乂惟弓與
<pb:KR4b0007_WYG_005-11b>
旃丘園靡滯鸞驥憑軒豈方伊¶類捉髮躬勤震我聲教
邁嚮惟殷君化大揚自¶北而南君澤本沃河漢載咸慶
輝雲䕃埿潤川¶漸將配皇宿登景具瞻昊天不弔乃降
兹厲髙<md:KR4b0007_SBCK_005-11a>¶禄未融凶焱中燧寢疾彌留大命隕墜邦家不¶
紀沈哀結世嗚呼哀哉式玩遺美君實克明懐¶光暢幽
晞髪結清體徳秉真審行居貞屈曳蹈¶機與世靡矜天
命棐諶唯仁則延任道委分亮¶曰斯然孰云府君不聞
其言永懐載念憂心孔¶艱曰兄曰弟篤愛纒綿晞光繼
<pb:KR4b0007_WYG_005-12a>
軌參融鴻振今¶君何之背世遐湮同生拊膺號哀瘁身
𦕈𦕈孤¶微過庭曷遵天何忍斯于何之臻自君初邁既¶
夷且榮今君反矣素旂垂銘雖光百辟託晷𤣥¶靈民慟
于顯神旅于㝠物從人感轅馬失征飄<md:KR4b0007_SBCK_005-11b>¶風悼響潛魚仰
驚豐霄䠞䕃衆羽徊鳴嗚呼哀¶哉瞻彼日月歳聿云夕
寒暑窮化四辰交錯日¶考三從案轡長薄藹矣轜軒脫
駕窀穸背榮孤¶世寧神大漠丘陵竦廕閝闥寥窙寤摽
惟哀心¶摧涕潵嗚呼哀哉咨予與君恩親之微䝉恤于
<pb:KR4b0007_WYG_005-12b>
昔投纓瀾猗思周弱志永庇惠輝如何府君昭¶景長違
願言永眷載傷載悲昔我經年逝彼川¶路進闕趨奔退
違陵墓仰瞻靈丘俯増永慕惻¶剥肝懐哀其曷厝嗚呼
哀哉¶
　
　
　


　陸士龍集巻五<md:KR4b0007_SBCK_005-12a>¶
