# -*- mode: mandoku-view; -*-
#+TITLE: 陸士龍文集
#+DATE: 2015-09-11 07:41:16.904772
#+PROPERTY: ID KR4b0007
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB04n0543-001陸士龍文集-卷第一.
<pb:KR4b0007_SBCK_001-1a>¶
陸士龍文集巻第一¶
　　　　　晉清河内史陸　雲　士龍¶
　賦　箴¶
　　逸民賦　逸民箴¶
　　&KR0010;暮賦　愁霖賦¶
　　喜霽賦　登臺賦¶
　　南征賦　寒蟬賦¶
　　　逸民賦(并序)¶
富與貴人之所欲也而古之逸民或輕天下細¶
萬物而欲専一丘之歡擅一壑之美豈不以身¶
<pb:KR4b0007_SBCK_001-1b>¶
勝於宇宙而恬貴於紛華者哉故天地不易其¶
樂萬物不干其心然後可以妙有生之極享無¶
疆之休也乃爲賦云世有逸民兮栖遲乎於一¶
丘委天刑之外心兮淡浩然其何求陋此世之¶
險隘兮又安足以盤遊杖短䇿而遂徃兮乃枕¶
石而漱流載營抱魄懐元執一傲物思寧妙世¶
自逸靜芬響於永言滅絶景於無質相荒土而¶
卜居度山河而考室曽丘翳莾穹谷重深樷木¶
振頴葛藟垂隂潛魚泳沚嚶鳥來吟仍䟽圃於¶
芝薄兮即蘭堂於芳林靡炎颷以赴節兮揮天¶
<pb:KR4b0007_SBCK_001-2a>¶
籟而興音假樂器於神造兮詠幽人於鳴琴挹¶
迥源於别沼兮食秋菊於髙岑䝉玉泉以濯髮¶
兮臨濬谷而投簪寂然尸居儼焉山立遵渚龍¶
見在林鳳戢遁綿野以宅心望空巖而凱入明¶
發悟歌有懐在昔賔濮水之清淵兮儀磻溪之¶
一壑毒萬物之諠譁兮聊漁釣於此澤爾乃薄¶
言容與式宴盤桓朝挹芳露夕玩幽蘭𦕈區外¶
而放志兮眷天路而怡顔望靈嶽之清景兮想¶
佳人於雲端悲滄浪之濁波兮詠芳池之清瀾¶
鄙終南之辱節兮韙伯陽之考槃眄清霄以寄¶
<pb:KR4b0007_SBCK_001-2b>¶
傲兮泝凌風而頽歎𤣥微載晏何思何欲漂若¶
行雲之浮泊若窮林之木咨有得之必喪兮盖¶
居龐之名辱彼貪夫之死權兮固遺生以要禄¶
竦戰兢而履氷兮秪肅懐以臨谷亮據鼎之無¶
慄兮在顛沛其必渥是故夫形瑰者徴咎體壯¶
者為犧雖明文而龍藻兮終俛首而受羈立修¶
名於禍始兮登全生於戾階資朝華之促節兮¶
抱千載之長懐擠考終於逺期兮䫟靈根而自¶
摧殉有喪之假樂方無身其孰哀美達人之𤣥¶
覽兮邈藏器於無為物有自遺道無不可萬殊¶
<pb:KR4b0007_SBCK_001-3a>¶
有同齊物無寡並家於國等朝于野榮在此而¶
貴身兮神居形而忘我欽妙古之達言兮信懐¶
莊而恱賈憎旣明於天爵兮何惙於人禍陋國¶
風之皇恤同明哲於大雅亂曰乗白駒兮皎皎¶
遊穹谷兮藹藹尋峻路兮崢嶸臨芳水兮悠裔¶
槃丘園兮暇豫翳翠葉兮重蓋瞻洪崖兮清煇¶
紛容與兮雲際欲凌霄兮從之恨穹天兮未泰¶
詠歡友兮清唱和爾音兮此世¶
　　　逸民箴¶
余昔為逸民賦大將軍掾何道彦大府之俊才¶
<pb:KR4b0007_SBCK_001-3b>¶
也作反逸民賦盛稱官人以美寵禄之華靡偉¶
名位之大寳斐然其可觀也夫名者實之賔位¶
者物之寄窮髙有必顛之𠫤溢美有大惡之尤¶
可不慎哉故為逸民箴以戒反正焉¶
浩浩太素制為兩儀經始君臣朝有俊弼野有¶
逸民各有攸届而後品物有倫在昔后帝齊物¶
達觀賞不假爵教不示勸號諡莫設而生黎淳¶
晏降迄中古黄象可觀而唐文有煥乃彫乃藻¶
大樸既散樸之既散萬百熙心形為寵放神為¶
利&KR0075;有翹者車命彼在林是故懐玉喪寳而被¶
<pb:KR4b0007_SBCK_001-4a>¶
褐解襟恬亡智生與世或兢匪智無鑒匪心伊¶
鏡芒芒禹迹鞠為塗徑惟是每懐偏彼反正正¶
反於寵既尸干禄相協厥居而豐其屋禄之既¶
尸刑為爾司屋之既豐喪家于宮故非據之災¶
戒之在凶人皆知存之為存而莫知得之為喪¶
榮猶振頴墜若頽荒咎自専寵福在循牆是故¶
保其安者常危而忘其存者不亡無休爾榮身¶
寔親名無謂爾崇神期好冲戒彼覆餗冐此棟¶
隆慎微如顯乃保身以終自古在昔逸民有作¶
相彼宇宙方之委舄夫豈無不休而好是冲漠¶
<pb:KR4b0007_SBCK_001-4b>¶
是故名利之災至人攸恪謂予未信無寧監于¶
桑霍天明既畏神道無親善在求已慶由積仁¶
無念爾本聿修厥淳執盈如虚乃反天真逸民¶
司正敢告官人¶
　　　嵗暮賦(并序)¶
余祇役京邑載離永久永寧二年春忝寵北郡¶
其夏又轉大將軍右司馬於鄴都自去故鄉荏¶
苒六年惟姑與姊仍見背棄銜痛萬里哀恩傷¶
毒而日月逝速嵗聿云暮感萬物之既改瞻天¶
地而傷懐乃作賦以言情焉¶
<pb:KR4b0007_SBCK_001-5a>¶
夫何乾行之變通兮昏明迭而載路羨飛轡之¶
逺御兮騰六龍於天步時赴節而漸流兮氣移¶
數而改度揮促節於短日兮振修䇿於長夜運¶
攸忽其既周兮嵗冉冉而告暮變棘心之柔風¶
兮滋豐草之湛露𤣥暉邈以峻服兮黄裳皓而¶
振素於是顓頊御時𤣥㝠統官天廟既底日月¶
貞觀淪重陽於潛户兮嚴徴積隂於司寒日囬¶
天以滅景兮颷衝淵而無瀾堅氷涸於川底兮¶
白雪隕於雲端普區宇之瘁景兮頻萬物之衰¶
顔時禀戾其可悲兮氣蕭索而傷心凄風愴其¶
<pb:KR4b0007_SBCK_001-5b>¶
鳴條兮落葉翻而灑林獸藏丘而絶迹兮鳥攀¶
木而栖音山振枯於曾嶺兮民懐慘於重襟寒¶
與暑其代謝兮年冉冉其將老豐顔&KR0110;而朝兮¶
𤣥髪粲其夕皓感芳華之志學兮悲時暮而難¶
考逺圖逝而辭懐兮密思集而盈抱羨厚徳之¶
溥載兮嘉豐化之大造恨盛來之苦晏兮悲衰¶
至之常蚤指晞露而怵心兮衍死生於靡草䝉¶
時來之嘉運兮遊上京而凱入委乗輅於紫宮¶
兮剖金虎而底邑憑台光之發暉兮荷寵靈而¶
來集望故疇之逈遼兮泝南風而頽泣長难息¶
<pb:KR4b0007_SBCK_001-6a>¶
而永懐兮感逝物而傷悲哀年嵗之攸徃兮伊¶
行人之思歸結隆思於朝日兮綴永念於紀暉¶
表寸隂而貞吝兮盻盈尺其若遺嗟我行之久¶
永兮何歸途之芒芒憇遵渚於川盻攸逝兮江¶
湘處孝敬於神丘兮結祇慕於帷桑瞻山川而¶
物存兮思六親而人亡問仁姑而背世兮及伯¶
姊而淪喪尋餘蹤於空宇兮想絶景於遺堂悲¶
山林之杳藹兮痛華構之丘荒靖深(以/情)遐慕兮¶
思纒綿而懐楚涕垂頤以交頽兮哀凌心而洞¶
駭神尋路而窘逝兮形頻蹙乎其所心悠悠其¶
<pb:KR4b0007_SBCK_001-6b>¶
若懸兮音既絶而復舉悲人生之有終兮何天¶
造而罔極仰悲谷之方中兮顧懸車而日&KR0628;百¶
年迅於分嘘兮千嵗疾於一息詠大椿之萬祀¶
兮同蟪蛄於未識嵗難停而易逝兮情艱多而¶
泰寡年有來而棄子兮時無算而非我祗生心¶
於日順兮雖呼翕其難假攝㒃生於逆旅兮欲¶
淹留其焉可彼鑒寐之有時兮亦始卒之固然¶
舒逺懐於千載兮悵同感乎中山鑒通人之炯¶
戒兮懼晏平之達言啓貞心以自買兮覽遺籍¶
而問道亮爽鳩之既徂兮故營丘之有紹在吾¶
<pb:KR4b0007_SBCK_001-7a>¶
儕之陋心兮豈取樂於東表茍長生而自得兮¶
將奚待而有夭考大徳於天地兮知斯言之益¶
矯¶
　　　愁霖賦¶
永寧三年夏六月鄴都大霖旬有奇日稼穡沉¶
湮生民愁瘁時文雅之士煥然並作同僚見命¶
乃作賦曰在朱明之季月兮反極陽於重隂興¶
介丘之膚寸兮墜崩雲而洪沉谷風扇而攸遂¶
兮苦雨播而成&KR0075;天泱&KR1071;以懐慘兮民嚬蹙而¶
愁霖於是天地發揮隂陽交烈萬物混而同波¶
<pb:KR4b0007_SBCK_001-7b>¶
兮玄黄浩其無質雷慿虚以振庭兮電凌牖而¶
輝室霤鼎沸以駿奔兮潦風驅而兢疾豈南山¶
之暴濟兮將冥海之蹔溢隠隠填填若降自天¶
髙岸渙其無崕兮平原蕩而爲淵遵渚囬於凌¶
河兮黍稷仆於中田匱多稼於億庚兮虚夙敬¶
於祈年外薄郊甸内荒都城隂無晞景霤無輟¶
聲纎波靡於前途兮微律隔於峻庭紛雲擾而¶
霧塞兮漫天頽而地盈於是愁音比屋歎發屢¶
省陽堂乏暉朗室無景望曽雲之萬仞兮想白¶
日之寸脛感虚無而思深兮對寂漠而言靖毒¶
<pb:KR4b0007_SBCK_001-8a>¶
甚雨之未晞兮悲夏日之方永瞻大辰以頽息¶
兮仰天衢而引領愁情沉疾明發哀吟永言有¶
懐感物傷心結南枝之舊思兮詠㽵舄之遺音¶
羨弁彼之歸飛兮寄予思乎江隂𣺌天末以流¶
目兮涕潺湲而沾襟何人生之倐忽痛存亡之¶
無期方千嵗於天壤兮吾固已陋夫靈龜矧百¶
年之促節兮又莫登乎期頤哀戚容之易感兮¶
悲懽顔之難怡考傷懐於衆苦兮愁豈霖之足¶
悲雲曇曇而疊結之兮雨&KR0075;&KR0075;而未散晞朱陽¶
於崇朝兮悲此日之屢晏劾豐隆於岳陽兮執¶
<pb:KR4b0007_SBCK_001-8b>¶
赤松於神館命雲師以藏用兮紲乗龍於河漢¶
照濛氾之清暉兮炳扶桑之始旦考幽明於人¶
神兮妙萬物以達觀¶
　　　喜霽賦¶
余既作愁霖賦雨亦霽昔魏之文士又作喜霽¶
賦聊厠作者之末而作是賦焉¶
毒霖雨之掩時兮情懐憤而無懌肅有禱於人¶
謀兮反極隂于天律靖屏翳之洪隧兮戢大山¶
之觸石凌風絶而謐寧兮歸雲反而揮霍改望¶
舒之離畢兮曜六龍於紫閣揚天步之剡剡兮¶
<pb:KR4b0007_SBCK_001-9a>¶
播靈輝之赫奕於是朱明自皓凱風來南復火¶
正之舊司兮黜后土於重隂夷中原之多潦兮¶
反髙岸於嵩岑萎禾竦而振頴兮偃木竪而成¶
林嘉大田之未墜兮幸神祗之有歆爾乃俯順¶
習坎仰熾重離兼明暢而天地曄兮羣生恱而¶
萬物齊魚凌淵以増躍兮鳥望林而朝隮戢流¶
波於枉水兮起芳塵於沉泥朱光播於甕牖兮¶
素景衍乎中閨天監作照幽明畢覿普厥有懽¶
覃及四國翕萬情而咸喜兮雖無獲而自得災¶
未及周和斯有祥翼翼黍稷油油稻糧望有年¶
<pb:KR4b0007_SBCK_001-9b>¶
於自古兮晞隆周之萬箱原思恱於蓬戸兮孤¶
竹欣於首陽隂陽交泰萬物方遒炎神送暑素¶
靈迎秋四時逝而代謝兮大火忽其西流年冉¶
冉其易頽兮時靡靡而難留嗟沉哀之愁思兮¶
瞻日月而増憂感年華之行暮兮思乗煙而逺¶
遊命海若以量津兮吾欲徃乎瀛洲臨儀天之¶
大川兮凌懐山之洪波瞻増城之峻極兮仰蓬¶
萊之峩峩望王母於弱水兮詠白雲之清歌雖¶
嘉命之未錫兮將輕舉於流沙振仙車之鳴鸞¶
兮吐玉衡之八和託芝蓋之後乗兮飡瓊林之¶
<pb:KR4b0007_SBCK_001-10a>¶
朝華修無窮以容與兮豈萬載之足多¶
　　　登臺賦¶
永寧中參大府之佐於鄴都以時事巡行鄴官¶
三臺登髙有感因以言崇替迺作賦云¶
承后皇之嘉惠兮翼聖宰之威靈肅言而述業¶
兮乃啟行乎北京巡華室以周流兮登崇臺而¶
上征攀凌坻而遂隮兮迄雲閣而少寧爾乃佇¶
眄瑶軒滿目綺寮中原方華緑葉振翹嘉生民¶
之亹亹兮望天晷之苕苕歴玉階而容與兮憩¶
蘭堂以逍遥䝉紫庭之芳塵兮駭洞房之迴飇¶
<pb:KR4b0007_SBCK_001-10b>¶
頽嚮逝而迕物兮傾冠舉而凌霄曲房榮而窈¶
眇兮長廊邈而蕭條於是逈路季夷邃宇𤣥芒¶
深堂百室曽臺千房闢南牕而䝉暑兮啓朔牖¶
而履霜遊陽堂而冬温兮步隂房而夏涼萬禽¶
委虵於潛室兮驚風矯翼而來翔紛譎譎於有¶
象兮邈攸忽而無方于時南征司火朱明鬱遂¶
縣車式徐曜靈西墜暑乗隂而増炎兮景望淵¶
而曖昧(瓊/玩)宇而情廞兮覽八方而思銳陋雨館¶
之常規兮鄙鳴鵠之蔽第仰凌眄於天庭兮俛¶
旁觀乎萬類北溟浩以揚波兮青林煥其興蔚¶
<pb:KR4b0007_SBCK_001-11a>¶
扶桑細於毫末兮崑崙卑乎覆簣於是忽焉俛¶
仰面天地旣必宇宙同區萬物爲一原千變之¶
常鈞兮齊億載於今日彼區中之側陋兮非吾¶
黨之一室本達觀於無形兮今何求而有質於¶
是聊樂近遊薄言儴佯朝登金虎夕步文昌綺¶
䟽列於東序朱戸立乎西廂經蕤曄以披藻兮¶
椒塗馥而遺芳感舊物之咸存兮悲昔人之云¶
亡慿虚檻而逺想兮審歴命於斯堂於是精疲¶
遊倦白日藏輝鄙春登之有情兮惡荆臺之忘¶
歸聊弭節而駕言兮悵將逝而徘徊感崇替之¶
<pb:KR4b0007_SBCK_001-11b>¶
靡常兮悟廢興而永懐隆期啓而雲升逝運靡¶
其如頽長發惟祥天鑒在晉肅有命而龍飛兮¶
跚重斯而肇建嘉有魏之欽若兮鑒靈符而告¶
禪清文昌之離宮兮虚紫微而為獻委普天之¶
光宅兮質率土之黎彦欽哉皇之承天集北顧¶
於乃眷誕洪祚之逺期兮則斯年於有萬¶
　　　南征賦(并序)¶
太安二年秋八月姧臣羊𤣥之皇甫商敢行稱¶
亂■逼乗輿天子䝉塵于外自秋徂冬大將軍¶
敷命群后同恤社稷乃身統三軍以謀國難自¶
<pb:KR4b0007_SBCK_001-12a>¶
義聲所及四海之内朔漠之表蒸徒嬴粮而請¶
奮胡馬擬塞而思征四方之㑹衆以百萬軍旅¶
之盛威靈之著自古已來未之有也粤十月軍¶
次于朝歌講武洽戎以觀兵于殷墟於是美義¶
征之舉壯師徒之盛乃作南征賦以揚匡覇之¶
勲云爾¶
有皇晉之覇后資濬哲之叡聖崇文徳於緝熙¶
濟武功而保定應天鑒之昭華荷帝祐之休命¶
步玉衡以觀八方在旋璣而齊七政芒芒神道¶
化洽崇深卬戾天飛俯洞淵沉振南箕以鼓物¶
<pb:KR4b0007_SBCK_001-12b>¶
冐慶雲而崇䕃恢天維以寵世廓宇宙而宅心¶
濟博施之厚徳鏗希聲之大音淵澤囬而泣注¶
豪彦萃而為林九服惟清諸夏謐靜肅慎囬首¶
沙漠引領天和時降地靈夙挺結芳林之竒幹¶
發珍禾之神頴勵修徳於億兆端澄形於萬景¶
在中葉之不兢遭皇家之毒亂悲國步之未夷¶
仰夙興而昧旦括無方而大誥集率土而貞觀¶
致天屬於王畿肅有征而省難爾乃建黄鉞之¶
靈威樹戎輅之髙蓋伐隠天之雷鼓振凌霄之¶
電斾介天揮戈而夙興輕武揔干而啓萬振靈¶
<pb:KR4b0007_SBCK_001-13a>¶
韶之嘈嘈飛旟旐之藹藹虹旃泝風以委虵霓¶
旄䝉光而容裔公徒十萬其㑹雲興悠悠華戎¶
時罔丕承爾乃命屏翳以夕降式飛亷以朝升¶
塗䝉雨而復清景帶天而光澄陪武臣於彫軒¶
列名僚於後乗猛將起而虎嘯啇飇肅其來應¶
士憑威而嚮駭馬歔天而景凌臨川屯於廣陸¶
武騎被乎中陵類禡比京師徒經始&KR0074;&KR0074;先征¶
在河之涘順彼長道懸旌千里羨王師之遵時¶
茂七徳而發止爾乃稅駕殷墟我徒既閑順時¶
講武簿狩于原紛同方而類聚煥副翼而明分¶
<pb:KR4b0007_SBCK_001-13b>¶
祗明刑以誓衆習軍政於舊聞儼山立以崇薈¶
粲煙駭而興紛若㝠海之引囬流岱靈之吐行¶
雲于時𤣥冬首時隂風戒煞山澤含哀天地肅¶
乂閑夜冽以澄清中原曠而曖昧戎士肅而咸¶
戒三軍紛而雜遝長角哀呌以命旅金皷隠訇¶
而啓伐景凌㝠而四播音乗雲而上逝火烈具¶
舉伐皷淵淵朱光俛而丹野炎暉仰而絳天曜¶
靈翕赫以増熾憤氣昲恱而凌煙狂飇起而妄¶
駭行雲藹而千眠旌斾翻其猗靡驚熛因而嬗¶
娟爾乃洪音雷漬■問尅廣凌雲發揮萬里振¶
<pb:KR4b0007_SBCK_001-14a>¶
響聲馮虚而天囬烈駭(而/■)地蕩映皓月而望舒¶
闇照重昏而大夜朗服縣炎揚而晃儵飛烽戢¶
煜而泱&KR1071;乃有熊羆之旅虓闞之將雄聲泉涌¶
逸氣風亮超三軍以奔厲賈餘勇而成壯兆洪¶
音於寂漠先無形而髙唱紛若屯雲渙若積波¶
遁■隂景靜言勿譁絶倡寂其既收萬夫翕而¶
咸和嚴皷隠而重戒景燧&KR0110;而星羅烈䝉隂而¶
卭假曜憑陽而登遐若扶桑之振華葉皓天之¶
散朝霞超燭龍之絶景豈比象於百華¶
　　　寒蟬賦(并序)¶
<pb:KR4b0007_SBCK_001-14b>¶
昔人稱鷄有五徳而作者賦焉至於寒蟬才齊¶
其美獨未之思而莫斯述夫頭上有緌則其文¶
也含氣飲露則其清也黍稷不食則其亷也處¶
不巢居則其儉也應候守節即其信也加冠冕¶
則其容君子則其操可以事君可以立身豈非¶
至德之虫哉且攀木寒鳴貧才所(空/不)歎余昔僑¶
處切有感焉興賦云爾¶
伊寒蟬之感運近嘉時以遊征含二儀之和氣¶
禀乾元之清靈體貞精之淑質吐　之哀聲¶
希慶雲以優遊遁太隂以自寧於是靈岳幽峻¶
<pb:KR4b0007_SBCK_001-15a>¶
長林參差爰蟬集止輕羽涉池清澈微激德音¶
孔嘉承南風以軒景附髙松之二華黍稷惟馨¶
而匪享竦身希陽乎靈和唳乎其音翩乎其翔¶
容麗蜩螗聲美宫啇飈如飛焱之遺驚風𦕈如¶
輕雲之麗太陽華靈鳳之羽儀渚皇都乎上京¶
跨天路於萬里豈蒼蠅之尋常爾乃振修緌以¶
表首舒輕翅以迅翰華之墜露含煙煴以夕飡¶
望北林以鸞飛集樛木以龍蟠彰淵信於嚴時¶
禀清誠乎自然翩𦕈微妙綿蠻其形翔林附木¶
一枝不盈豈黄鳥之敢希唯鴻毛其猶輕慿緑¶
<pb:KR4b0007_SBCK_001-15b>¶
葉之餘光哀秋華之方零思鳳居以翹竦仰竚¶
立而哀鳴若夫嵗聿云暮上天其涼感運悲聲¶
貧士含傷或歌我行永久或詠之子無裳原思¶
嘆於蓬室孤竹吟於首陽不銜子以穢身不勤¶
身以營巢志髙於鳴鳩節妙乎鴟鴞附枯枝以¶
永處何瓊林之逈翛惟雨雪之霏霏哀北風之¶
飄飄既乃彫以金采圖我嘉容珍景曜爛暐曄¶
華豐竒侔黼黻艶比衮龍清和明潔群動希蹤¶
爾乃綴以空冕増成首飾纓蕤翩紛九流容翼¶
映華虫於朱衮表馨香乎明徳於是公侯常伯¶
<pb:KR4b0007_SBCK_001-16a>¶
乃紆紫黻執龍淵俯鳴珮玉仰撫貂蟬飾黄廬¶
之多士光帝皇之待人既騰儀像於雲闥望景¶
曜乎通天邁休聲之五徳豈鳴鷄之獨珍聊振¶
思於翰藻闡令問以長存於是貧居之士喟爾¶
相與而俱嘆曰寒蟬哀鳴其聲也悲四時云暮¶
臨河徘徊感北門之憂殷嘆卒嵗之無衣望泰¶
清之巍峩思希光而無階簡嘉蹤於皇心冠神¶
景乎紫微詠清風以慷慨發哀歌以慰懐¶
陸士龍文集巻第一¶
<pb:KR4b0007_SBCK_001-16b>¶
¶
二俊文集以慶元六年二月既望書成縣學職¶
事校正監刋者三貟題名于後¶
　　　　縣學司訓進士朱　奎　監刋¶
　　　　縣學直學進士孫　垓　校正¶
　　　　縣學學長鄉進士范　公衮　同校¶
