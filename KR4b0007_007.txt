# -*- mode: mandoku-view; -*-
#+TITLE: 陸士龍文集
#+DATE: 2015-09-11 07:41:17.170565
#+PROPERTY: ID KR4b0007
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB04n0543-007陸士龍文集-卷第七.
<pb:KR4b0007_SBCK_007-1a>¶
陸士龍文集卷第七¶
　　　　　&KR0051;清河内史陸　雲　士龍¶
　騷¶
　　九愍¶
昔屈原放逐而離騷之辭興自今及古文雅之¶
士莫不以其情而玩其辭而表意焉遂厠作者¶
之末而述九愍¶
裔皇聖之豐祐膺萬乗之多福真龍暉以底載¶
啓元辰而誕育考度中以錫命端嘉令而自肅¶
蘭情馥以芬香瓊懷皎其如玉希千載以遥想¶
<pb:KR4b0007_SBCK_007-1b>¶
昶逺思而自怡範方地而式矩儀穹天而承䂓¶
結丹欵於璇璣協朱誠於四時咨中心之信修¶
佩日月以爲旗悲年歲之晩暮殉脩名而競心¶
仰勲華之耿暉詠三辟之遐音握遺芳而自玩¶
挹浩露於蘭林隂雲紛以興靄飈風起而囬波¶
黨明&KR0075;以惡美疾傾宫之楊娥樹椒蘭於瑤圃¶
掩夜光於瓊華遘貞心以誰忒毀玉質而&KR0041;瑕¶
甘莠言而棄予忽遐放其若遺瞻前軏而我先¶
顧後乗而駕遲遵荒塗而伏軾撫鳴鸞而稱悲¶
感瞻烏之有集嗟離瘼之焉歸靜沉思以自瘁¶
<pb:KR4b0007_SBCK_007-2a>¶
(願淩雲/而天飛)修身¶
逢天怒而離紛遘時咎於惟塵端周誠以恪居¶
祗後命而自寅悲䜛口之罔極高離情於參辰¶
豈三錫之又晞乃裔予於遐賔運羽櫂以渉江¶
浮鄂渚而駕言背夏首以窘逝兮泝行川而永¶
歎結風囬而薄水兮源波榮而重瀾情懷眷以¶
疊結舟淹流而中盤昶愁心以自邁肅榜人而¶
曽驅詔河馮以清川命湘娥而安流濟南詔以¶
佇望野蕭條而振疇獸悲號以命旅鳥狂顧而¶
鳴仇悲我行之悠悠怨同懷之莫求發辰陽而¶
<pb:KR4b0007_SBCK_007-2b>¶
徃彼縁湘沅而來假亦芳樹於縣車秣梁苗於¶
樊馬山嵩高以藏景雲晻靄而荒野鳥拊翼於¶
甍巓水囬波於宇下指明星以脉路景即隂而¶
無旅隨長川以問津響脩聲而和予聽歸音以¶
自聞踐無迹以窮處雖遘愍之旣多亦顚沛其¶
何侮仰衆芳之遺情希絶風之延佇¶
　　　渉江¶
亂曰有烏飜飛集江湘兮彼美一人莫予將兮¶
念兹渉江懷故鄕兮生日何短慼日長兮顧我¶
愁景惟永傷兮積沉毒於苦心䰟慿虚以飄蕩¶
<pb:KR4b0007_SBCK_007-3a>¶
形息景於重隂虎鳴颷以拂谷螭囬雲而結林¶
操土音以懷郢涕頻代而盈&KR0109;辭終古之舊墟¶
託兹&KR0022;而遙集望龍門而屢顧攀惟桑而祗泣¶
悲惠(■/之)難狀振枯形而獨立撫彫容之日頽怊¶
炯思而弗及聞先&KR0058;之逹教固積善於遺慶晞¶
明休而受言想介福之保定靡心貞以祗服泝¶
大順而委命君在&KR0004;之嘉惠毎成言而永日怨¶
谷風之攸歎彌九齡而未徹願自獻於承間悲¶
黨人之造&KR0176;舒幽情其&KR0154;訴卷永懷而淹恤嗟¶
哲士之足歎傷&KR0022;家之殄瘁痛靈脩之匪懷頽¶
<pb:KR4b0007_SBCK_007-3b>¶
九成於一匱忘大寶之勿假輕挈瓶之守器仰¶
剪翮於凌霄俯歸飛於矰罻毀方城於秦川投¶
江漢於泥渭悲彼&KR0112;之在郢悼宗楚之莫餼撫¶
傷心以告哀將斯情之孰慰¶
　　　悲郢¶
登高山以遐望悲悠處之淹流豈大川之難濟¶
悲利渉之莫由申脩誠以底節反内鑒而自求¶
考余心其焉可徃稽度於神謀訪斯言以卜居¶
想貞&KR0027;以告猷將矯翼而塗險思振清而世濁¶
羗釋筴而評子諒不疑其何&KR0114;朝彈冠以晞髪¶
<pb:KR4b0007_SBCK_007-4a>¶
夕振裳而濯足有懷沙以赴淵無抱素而&KR0041;辱¶
愁纒綿以宅心長歎息而飲涙歩江潭以彷徉¶
頻行吟而含瘁遇漁父之戾止興讜言而來憇¶
雖懷芳而握瑜懼惟塵之我穢顧虚景而端形¶
矧同波於其醉迨伊人之逍遙聊仰葉於林側¶
懷逹心以逺寤怡哀顔而表色仰班荆之遺情¶
想嘉訊而良食若有言而未吐忽棄予而凌波¶
揮龍榜以皷汰遺芬響而清歌俟滄浪之濯纓¶
悲余壽之㡬何愧&KR0310;心之歎渝恨爾謁之莫和¶
&KR0162;江魚之言志營玄寢於汨羅茍懷忠而死節¶
<pb:KR4b0007_SBCK_007-4b>¶
豈有生之足嘉¶
　　　行吟¶
悲怨思之多感情惆悵而逺慕世玄黃而旣渝¶
心居貞而抱素冀斯氣之一清要佳人於天路¶
考年載以遲之悲歲聿之巳暮攬豐草於朝日¶
思先晞於湛露規法圓而天&KR0090;矩則方於地形¶
祗信順以自範邀式榖於神聽悲登䰟之無抗¶
訊貞夢而遌靈悔相道而懷顧悲實蕃之巳盈¶
頑椒丘而息駕振初服而翺翔結瓊&KR0331;之芳&KR0109;¶
襲凌華之藻裳懷瑶林之珍秀握蘭野之芳香¶
<pb:KR4b0007_SBCK_007-5a>¶
命巫咸以啓期訪百神而考祥靖永言以聽命¶
欽靈誶而肅邁振華冕之玉藻樹&KR0090;軒之高蓋¶
率假翼以鳴和霓揮景而縈斾芳塵穆以煙煴¶
&KR0686;雲起而深藹遊八極以大觀解飛轡以長想¶
將結軏而世狹願援楫而川廣雖我服之方壯¶
思振策其安徃舒逺懷以弭節褰世羅於天網¶
　　　紆思¶
亂曰猗猗芳草殖山阿兮朝日來照發豐華兮¶
秋風蕭瑟凝霜加兮傾葉懷春猶俟河兮徧周¶
流而無過悲窮思之永久聽幽荒而罔詔眷寥¶
<pb:KR4b0007_SBCK_007-5b>¶
廓而無友沉流液於繩樞逝囬颷於甕牖呼寂¶
寞而靡應攬虚無其何有神悠悠而永念憂綢¶
繆而盈室哀惻心而響起時棄予而景逸招逝¶
運其難徴儀遺範而無律雖芳林之將焚豈蘭¶
響之可謐晞馥風於曠野思同芬而靡質命險¶
太其靡常道離隆而匪易紆幽情而思古援在¶
昔而立辟俟重華以同遊悲瑤圃之難適舟登¶
陸其焉濟輪渉淵而無迹悲荒塗之旣舛臨遵¶
渚而投策欲隨波以周流恨匪石之難頽將從¶
風而卷舒悲冝矢之辭懷貞郎志而玉折厲勁¶
<pb:KR4b0007_SBCK_007-6a>¶
心而蘭摧喟我懷以寤歎闡前鑒而自融忠與¶
邪其莫可豈余命之所窮俯投迹而世洿仰晞¶
志而道隆耻&KR0041;垢於同塵思振揮於別風明爽¶
心以畢志考吾道以自終¶
　　　考志¶
天機偏其挺蓋玉衡運而囬襄景彌脩而日短¶
時愈促而夜長和音變而改律乗風革而爲啇¶
感秋林之夙暮悲芳草之中霜存攸忽而風過¶
逝揮霍而雲散方輕焱而炯遲比&KR0053;電而景宴¶
將愉樂以夙興迢良日於昧旦痛予生之不辰¶
<pb:KR4b0007_SBCK_007-6b>¶
逢此世之多難將藹藹而未颺世渾渾其難澄¶
風頽山以離谷波平淵而爲陵道曠世而朴散¶
化固滯而物凝恨輶德以莫舉悲民鮮之孰勝¶
景照明以妙見音振響而攄聞金淬堅以示斷¶
&KR0622;靡質而效芬罄貞規以殉節反&KR0041;謫於明群¶
咨小心以惴惴悲江草之芸芸¶
　　　感逝¶
亂曰乳雲晻藹天明息兮矰羅重設鳯矯翼兮¶
梧桐逝矣樹榛&KR0068;&KR0006;思我芳林喟歎息兮哀時¶
命之險薄懷斯&KR0011;以結憂手拊膺而永歎形顧¶
<pb:KR4b0007_SBCK_007-7a>¶
景而長愁生遺年而有盡居靜言其何湏將輕¶
舉以逺覽&KR0396;天路而高遊結垂雲之翠虬駕琬¶
琰之玉輿揮采旄以煙指靡華旌而電舒命日¶
月以清天吾將遊乎九閡命屏翳以夕降式飛¶
廉以朝興塗&KR0041;&KR0040;而後清景貞暉而先豋陪湘¶
妃於彫輅列漢女以後乗瓊娥起而清嘯神風¶
穆其來應騑慿雲而響駭驂嘘天而景凌望紫¶
微以振策&KR1296;太階而遂升飛芝蓋之翼翼囬雲¶
車之轔轔朝緫轡於扶桑夕飲馬於天津伐河¶
皷以解微迄昆崙而凱振䡄凌虚而遺迹塵&KR0041;¶
<pb:KR4b0007_SBCK_007-7b>¶
颷而絶輪豈逺遊之無樂懷故都而傷情靡龍¶
首以還顧轉瑶衡而囬縈泝凱風以流盻悲舊¶
&KR0022;之穢傾眷南雲以興悲&KR0041;東&KR0040;而涕零凌百¶
川而絶蹈仰濯髪於崢嶸豈沉瘁之足弭將蟬¶
蛻於長生¶
　　　征¶
痛世路之隘狹詠遂古而長悲鏡端形於三接¶
照直影於太微祗中懷以眷慕豈鑒寐而忘歸¶
悼天朝之遂晦構貝錦於繁文侈南箕以皷物¶
藹清陽而播芬迹同塵而壞絶景和光而天分¶
<pb:KR4b0007_SBCK_007-8a>¶
俯隕息於縈波仰頽歎而崩雲折若華以翳日¶
時靡靡而難停飡秋菊以&KR0077;老年冉冉其旣盈¶
欲假翼以天飛怨曾颷之我經思戢鱗以遁沼¶
悲沉網之在淵有河清而志得挫千載之長年¶
擠哀響於頽風寓悲音於絶弦嗟有生之必死¶
固逸我以自休彼逹人之遺物甘褰裳而赴流¶
矧余情之沉毒資有生以速憂悼居世其何慼¶
固形存其爲尤想百年之促期悲樂少而難多¶
脩與短其足&KR0532;&KR0154;久沉於汨羅投瀾漪而&KR0018;石¶
渉清湘以懷沙臨恒流而自墜&KR0041;濬壑之隆波¶
<pb:KR4b0007_SBCK_007-8b>¶
接申胥於南江　皷冕雲以携手¶
仰接景而登遐¶
陸士龍文集卷第七¶
