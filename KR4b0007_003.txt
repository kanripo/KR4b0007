# -*- mode: mandoku-view; -*-
#+TITLE: 陸士龍文集
#+DATE: 2015-09-11 07:41:16.991747
#+PROPERTY: ID KR4b0007
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB04n0543-003陸士龍文集-卷第三.
<pb:KR4b0007_SBCK_003-1a>¶
陸士龍文集卷第三¶
　　　　　晉清河内史陸　雲　士龍¶
　詩¶
　　兄平原贈　贈鄭曼季徃返八首¶
　　贈顧尚書一首¶
　　贈顧彦先一首¶
　　答顧秀才一首¶
　　荅大將軍祭酒顧令文一首¶
　　荅吳王上將軍顧處微一首¶
　　贈鄱陽府張仲鷹一首¶
<pb:KR4b0007_SBCK_003-1b>¶
　　孫顯丗贈并荅　失題二首¶
　　　兄平原贈(并序)¶
余弱年夙孤與弟士龍銜䘏䘮庭續㑹逼王命¶
墨絰即戎時並縈髪悼心告別漸歴八載家邦¶
顛覆凡厥同生彫落殆半&KR0053;迹之日感物興哀¶
而龍又先在四時迫當祖載二昆不容逍遥衘¶
痛東徂遺情西暮故作是詩以寄其哀苦焉¶
於穆予宗禀精東嶽誕育祖考造我南國南國¶
克靖實繇洪績惟帝念功載繁其錫其錫惟何¶
&KR0007;冕衮衣金石假樂旄&KR0207;授威匪威是信稱平¶
<pb:KR4b0007_SBCK_003-2a>¶
逺徳奕世台衡扶帝紫極　其一¶
駕生三昆克明克俊遵塗結轍承風襲問帝曰¶
欽哉纂戎裂祚雙組式帶綬章載路即命荆楚¶
對揚休顧肇敏厥績武功聿舉煙煴芳素綢繆¶
江滸昊天不吊胡寧棄予　其二¶
嗟予人斯胡德之微闕彼遺軏則此頑違王事¶
匪監旍斾屢振委籍舊戈統厥征人祈祈征人¶
載肅載閑騤騤戎馬有■有翰昔予翼考惟斯¶
伊撫今予小子繆尋末緒　其三¶
有命自天崇替靡常王師乗運席江卷湘雖¶
<pb:KR4b0007_SBCK_003-2b>¶
■守守從武臣守局下列譬彼飛塵洪波雷擊¶
與衆同泯巔䟦西夏收迹舊京俯慙堂構仰懜¶
先靈孰云忍媿寄之我情　其四¶
伊我俊弟咨爾士龍懷襲瑰瑋播殖清風非德¶
莫懃非道莫弘垂翼東畿耀頴名邦綿綿洪統¶
非爾孰崇依依同生恩篤情結義存並濟胡樂¶
之悦願爾偕老携手黃髪　其五¶
昔我西征扼腕川湄掩涕即路耀&KR0209;長辭六龍¶
促節逝不我待自徃迄兹曠年八祀悠悠我思¶
非爾焉在昔並垂髮今也將老銜哀茹慼勲闊¶
<pb:KR4b0007_SBCK_003-3a>¶
充飽嗟我人斯胡䘏之早　其六¶
天歩多艱性命難誓常懼隕斃孤魂殊裔存不¶
阜物没不增壤生若朝風死猶絶景視彼浮逰¶
方之僑客眷此黃廬譬之斃宅匪身是&KR0532;亮㑹¶
伊惜其惜伊何言紆其思其思伊何悲彼曠載¶
　　　　　　　　　　　　　　其七¶
出車戒塗言告言歸辱食驚駕夙興宵馳濛雨¶
之隂炤月之輝陸陵峻坂川越洪漪爰屇爰止¶
歩彼髙堂失爾羽邁良願中荒我心永懐匪悦¶
匪康　其八¶
<pb:KR4b0007_SBCK_003-3b>¶
昔我斯逝兄弟孔仁今我來思或彫或疚昔我¶
斯逝族有餘榮今我來思堂有哀聲我行其道¶
鞠為茂草我履其房物存人亡拊膺涕泣血淚¶
彷徨　其九¶
企佇朔路言送爾歸心存言宴日想容輝廹彼¶
窀穸載驅東路繼其桑梓肆力丘墓婉兮孌兮¶
興懐罔極眷言顧之使我心惻　其十¶
　　　荅¶
伊我世族太極降精昔在上代軒虞篤生厥生¶
伊何流祚萬齡南嶽有神乃降厥靈誕鍾祖考¶
<pb:KR4b0007_SBCK_003-4a>¶
徹兹神明運歩玉衡仰和太清賓御四門旁穆¶
紫庭紫庭既穆威聲爰振厥振伊何播化殊鄰¶
清風攸被率土歸仁彤弧所彎萬里無塵功昭¶
王府帝庸厥勲黄&KR0207;授征錫命頻繁闞如虣虎¶
肅兹三軍光若辰跱亮彼公門仍世上司芳流¶
慶純雲和所産爰育二昆誕豐岐嶷夙邁令問¶
令問伊何休音允臧先公克構乃崇斯堂耀頴¶
上京發迹扶桑戎車山征時惟鷹揚鷹揚既昭¶
勲庸克邁天子命我鎮弼于外在作扞城以表¶
南裔降災匪蠲景命顛沛惟我賢昆天姿秀生¶
<pb:KR4b0007_SBCK_003-4b>¶
含竒播殊明德惟馨太陽散氣乃禀厥和山川¶
垂度爰則厥遐厥遐伊何惟光惟大惟大伊何¶
如岱如渭恢此廣淵廓彼洪懿弘道悙德淵哉¶
為器統我先基(冠/弱)慷慨將&KR0042;祖業實崇奕世咨¶
予頑朦蕞爾弱才沉耀&KR0007;渚挹庇雲淇陶化靡¶
移固陋于兹瞻仰洪範實忝先基巍巍先基重¶
規累構赫赫重光遐風激鷺昔我先公爰造斯¶
猷今我六蔽匪崇克扶悠悠大道載邈載遐洋¶
洋淵源如海如河昔我先公斯綱斯絶今我未¶
嗣乃傾乃圮世業之頺自予小子仰愧靈丘衘¶
<pb:KR4b0007_SBCK_003-5a>¶
憂没齒憂懐惟何顧景惟塵峩峩高蹤&KR0396;&KR0396;&KR1049;¶
辰明德繼體莫非哲人今我頑鄙規範靡遵仍¶
世載德荒之予身莫峻匪岳有俊斯登莫高匪¶
雲有高斯凌矧我成基匪克階升&KR0007;黃長坂載¶
寐載興豈敢憚行哀此負乗芒芒高山自予頺¶
之濟濟徳義匪予懐之終銜永負于其媿而昔¶
予言曠氾舟東川銜憂告辭揮淚海濱羲陽趣¶
駕炎華電征自我不見邈哉八齡悠思迥望寤¶
言通靈昔我徃矣辰在東嵎今我于兹日薄桑¶
榆銜艱遘愍困瘁殷憂哀矣我世匪䝉靈休開¶
<pb:KR4b0007_SBCK_003-5b>¶
元迄兹震興迭微弱風隠駭海水羣飛王旅南¶
征闡耀靈威予昆乃播爰集朔土載離永久其¶
毒太苦上帝休命駕言其歸多我遘&KR0598;振蕩朔¶
垂覊繫殊俗初願用違嚴駕東征肅邁林野夕¶
秣乗馬朝整僕旅矯矯乘馬載驅載馳漫漫長¶
路或降或階晨風夙零朝不皇飢傾景儵墜夕¶
不存罷雖有豐草匪釋奔駟雖有重隂匪遑假¶
寐焭焭㒒夫悠悠遄征經彼喬木有鳥嚶鳴微¶
物識儕矧伊有情樂兹棠棣實歡友生既至既¶
覲滯思曠年曠年殊域覲未浹辰恨其永懐憂¶
<pb:KR4b0007_SBCK_003-6a>¶
心孔艱天地永久命也難長生民忽霍曷去其¶
常我之既存靡績靡紀乾坤難並寂焉其已生¶
若電激没若川征存愧松柏逝慙生靈匪&KR0532;性¶
命實悼徒生茍克折薪豈憚冥冥曕企皇極徼¶
(興今我家道綿綿莫承昔我昆弟如鸞如龍今/福上天冀我友生要期永年昔我先公邦國攸)¶
(&KR0799;廣宅頹墉高門降衡修庭樹蓬感物悲懐愴/我友生凋俊隊雄家哲永徂世業長終華堂傾)¶
(金披華玩藻華若翰林詠彼清聲被之瑟琴味/矣其傷悙仁汜愛錫予好音晞光懷寳煥若南)¶
(李以報寳玉冀慿光蓋編諸末録/此殊響慰之予心弘懿忘鄙命之反覆敢投桃)¶
　　　贈鄭曼季徃返八首¶
谷風懷思也君子在野愛而不見故作是詩言¶
<pb:KR4b0007_SBCK_003-6b>¶
其懷思之也¶
習習谷風扇此暮春玄澤墜潤靈爽煙煴髙山¶
熾景喬水興繁蘭波清踴芳滸增凉感物興想¶
念我懷人　其一¶
習習谷風載穆其音流瑩皷物清塵拂林霖雨¶
嘉播有渰凄隂歸鴻逝矣玄鳥來吟嗟我懷人¶
其居樂潜明發有想如結予心　其二¶
習習谷風以温以凉玄黃交㤗品物含章潜介¶
淵躍候鳥雲翔嗟我懷人在津之梁明發有思¶
凌彼褰裳　其三¶
<pb:KR4b0007_SBCK_003-7a>¶
習習谷風其集惟高嗟我懐人於焉逍遥鸞栖¶
高岡耳想雲韶拊翼墜夕和鳴興朝我之思之¶
言懐其休　其四¶
習習谷風其音孔嘉所謂伊人在谷之阿虎質¶
山嘯龍輝淵蟠維南有箕匪休其和有球斯畢¶
戢爾滂沲懿厥河漢惟彼大華明發有懐我勞¶
如何　其五¶
　　　鄭答¶
鴛鴦美賢也有賢者二人雙飛東岳揚輝上京¶
其兄已顯登得朝而弟中漸婆娑衡門然其勞¶
<pb:KR4b0007_SBCK_003-7b>¶
謙接士吐握待賢雖姬公之下白屋洙泗之養¶
三千無以過也乃肯垂顧惠我好音思樂結永¶
好之懽云爾¶
鴛鴦于飛在江之涘和音反暢拊翼雙起朝遊¶
蘭池夕宿蘭沚清風翕習扇彼蘭茝凌雲高厲¶
載翔載止　其一¶
鴛鴦于飛載飛載吟有鬱浚藪實惟桂林芳條¶
高茂華繁垂隂爰翺爰翔爰憇其南有馥清芬¶
協我好音&KR0680;&KR0680;&KR0680;&KR0680;&KR0680;&KR0680;&KR0680;&KR0680;&KR0680;&KR0680;其二&KR0680;¶
鴛鴦于飛乗雲高翔有嚶其友戢翼未翔澹淡¶
<pb:KR4b0007_SBCK_003-8a>¶
素波容與趨倡雖曰戢止和音逺揚我有好爵¶
與子偕嘗　其三¶
鴛鴦于飛徘徊翩翻載頡載頏命侣鳴群有鬱¶
蘭臯冽彼清源駕言遊之聊樂我云思與佳人¶
齊懽順川　其四¶
鴛鴦于飛或飛或遊習習谷風扇彼清流春草¶
揚翹黿&KR0027;沉浮感物興想我心長憂誰謂河廣¶
曾不容舟企予望之搔首踟蹰　其五¶
鴛鴦于飛載和其鳴懐爾好音寡我中情人亦¶
有言心得遺形授我木&KR0050;報爾瑶瓊匪繄曰報¶
<pb:KR4b0007_SBCK_003-8b>¶
永好千齡　其六¶
　　　陸贈¶
鳴鶴美君子也太平之世君子猶有退而窮居¶
者樂天知命無憂無欲碩人之考槃傷有徳之¶
遺世故作是詩也¶
鳴鶴在隂戢其左翼肅雍和鳴在川之側假樂¶
君子詐爾明德思樂重虚歸于其極嗟我懐人¶
惟馨黍稷　其一¶
鳴鶴在隂其鳴喈喈垂翼蘭沼濯清芳池假樂¶
君子其茂猗猗底之瑰寶有粲瓊&KR0347;乃振褧裳¶
<pb:KR4b0007_SBCK_003-9a>¶
襲爾好衣嗟我懐人啓襟以晞　其二¶
鳴鶴在隂其儀藹藹謂天蓋高和音于邁假樂¶
君子篤膺俊乂穆風潛烈興雲戢薈徳茂當年¶
時衍嘉㑹安得鞶藻改爾縞帶嗟我懐人心焉¶
忼愾　其三¶
鳴鶴在隂載好其聲漸陸儀羽遵渚囬涇假樂¶
君子祚之篤生德耀有穆如瑶如瓊安得風帆¶
深濯髴滅景遺雲雨爾在北㝠嗟我懐人惟用¶
傷情　其四¶
　　　鄭答¶
<pb:KR4b0007_SBCK_003-9b>¶
蘭林懽至好也有君子世濟其美英名光茂遭¶
時暫否福德衡門顧我慇懃屢辱德音思與結¶
好以永不刋¶
瞻彼蘭林有翹有秀有斐君子邦之碩茂厥德¶
伊何固天攸授如川之源如山之富囬流清淵¶
啓襟開裕縉紳晞風民用胥附　其一¶
猗猗碩人如玉如金浚其明哲尅廣德心習習¶
凱風吹我棘林飛鴞萃至允懐好音悠悠征徒¶
輶徳鮮任嗟我猗人和樂實忱　其二¶
在昔延州鵠鳴江涯今我陸子曠世繼竒身乖¶
<pb:KR4b0007_SBCK_003-10a>¶
千載德音並馳漸鴻遵渚宛其羽儀安得髙風¶
騰翮天池　其三¶
飛龍蜿蜒山谷升氣猛虎嘯吟清風髙厲情同¶
來感數乖身逝夷鮑齊懽專名故世愷悌君子¶
民之攸憇咨予遘時千載同愛　其四¶
垂龔之㑹匪詩不宣嗟我懷人斯恩斯勤德音¶
來訊有蔚其文菽菽　兔匪迹不存誠在心德¶
愛結忘言　其五¶
　　　陸贈¶
南衡美君子也言君子遯世不悶以德存身作¶
<pb:KR4b0007_SBCK_003-10b>¶
者思其以德來仕又願言就之宿感白駒之義¶
而作是詩焉¶
南衡惟岳峻極昊蒼瞻彼江湘惟水泱泱清和¶
有合俊乂以藏天保定爾茂以瓊光景秀濛氾¶
頴逸扶桑我之懐矣休音俊揚　其一¶
穆穆休音有來爾雍沉波涌奥淵芳馥風傃虚¶
養恬照日遺蹤考槃遵渚思樂濳龍我之懐矣¶
冥爾華宫　其二¶
和璧在山荆林玉潤之子于潛清輝逺振克稱¶
輶德作寳有晉和聲在林羽儀未變我之懐矣¶
<pb:KR4b0007_SBCK_003-11a>¶
有客來信　其三¶
風雲有作應通山淵清琴啓彈宫商乗絃類族¶
知感有命自天夷叔希世猶謂比肩矧我與子¶
姤㑹斯年　其四¶
我之懐矣在彼北林北林何有於煥斯文瓊瑰¶
非寳尺牘成珍豐華非妙得意惟神河魴登俎¶
遺答清川　其五¶
　　　鄭答¶
南山酬至德也有退仕衡門修道以養和棄物¶
以存神民思其治士懐其德或思置之列位或¶
<pb:KR4b0007_SBCK_003-11b>¶
思從之信宿詩人嘉與此賢當年相遇又屢獲¶
德音情懽心至故作是詩焉¶
陟彼南山言采其蕭樂只君子邦家之翹克茂¶
厥猶輶德是&KR0053;聊道以儉廣愛以周嗟我懐人¶
永好千秋　其一¶
瞻彼江潭言釣其鱮有美碩人自公退處羔裘¶
逍遥輶德是舉白駒遯時世事孰與思我猗人¶
寘之晉序有客信信獨&KR0304;寤語　其二¶
天高地卑&KR0007;黄煙煴人道交泰自昔先民耽文¶
好合輔德與仁管叔罕僑曠世難鄰修組施結¶
<pb:KR4b0007_SBCK_003-12a>¶
&KR0007;弁生塵咨我與子遘㑹當身琴瑟在御永愛¶
纒綿　其三¶
瞻彼江澳言詠其潭所謂伊人在水之隂養和¶
以泰樂道之潛錦衣尚絅至樂是耽興言永思¶
繫懐所欽愛而不見獨寐寤吟　其四¶
詩以言志先民是經乃惠嘉訊德音惟馨欽詠¶
繁藻永結中情華文傷實世士所營逹人神化¶
反之混㝠交棄其數言取其誠思與哲人獨寳¶
其貞　其五¶
　　　陸贈¶
<pb:KR4b0007_SBCK_003-12b>¶
瞻彼高崗有猗其桐允也君子實寳南江員規¶
啓俗沉矩履方泳此明流清瀾川通陟彼衡林¶
味其囬芳　其一¶
馥馥囬芳綢繆中原祁祁庻類薄采其芬栖遲¶
泌丘容與衡門聲播東氾響溢南雲¶
　　　　　　　　　　　　　　其二¶
穆穆閶闔南端啓籥庶明以庸帝聽式闕有鳯¶
于潛在林栖翮非予之祚孰與好爵¶
　　　　　　　　　　　　　　其三¶
幽居玩物顧景自頤發憤潛惟㑂彿有思予美¶
<pb:KR4b0007_SBCK_003-13a>¶
忘此終然胥來企予與言惟用作詩¶
　　　　　　　　　　　　　　其四¶
　　　鄭答¶
瞻彼中陵蘭黄猗猗允矣君子樂且有儀沉仁¶
育物&KR0007;聦鏡機德充闈庭名逸南畿祁祁俊友¶
言酌言依　其一¶
皷鐘于宫百里震聲亹亹令問歸我偉貞厥震¶
伊何駿奔以驚厥問伊何民胥以寧有鶴在隂¶
非子誰鳴我有好爵非子孰盈　其二¶
潛龍遁初有鳯戢翬王猶未㤗彛倫錯違臯門¶
<pb:KR4b0007_SBCK_003-13b>¶
重　爾啓扉庶績適斁非爾焉綏翼翼京宇¶
俟爾攸晞民之胥望如渴如饑　其三¶
德音來惠覆玩三周沉潤淵洞逸藻雲浮結心¶
所親曷變曷渝路隔津梁一&KR1239;限殊終朝之思¶
三秋是踰愛而不見興言踟蹰　其四¶
　　　贈顧尚書¶
五嶽降神四瀆炳靈兩儀鈞陶參和大成兆光¶
人倫誕育至英於顯尚書實惟我兄行成世則¶
才為時生體道既&KR0042;大德允明厥&KR0042;伊何靡曠¶
不遵厥明伊何靡妙不研無索炤灼有氷幽&KR0007;¶
<pb:KR4b0007_SBCK_003-14a>¶
細微不錯毫芒以陳積簣爲山納流成淵扶翹¶
布華養物作春所肅以禮所潤以仁宣質㧞行¶
曜文入采堅不可鑚清如凝水方迹迎朖蹈齊¶
闕里晞聖而惟亦顧之子彼棄芝英玩此蘭茝¶
異世同芳其馥不已我蘭既馥我風載清能芬¶
南岳運芳北征子有其德人求其馨逝此陋巷¶
薫彼紫庭厥音不已皷鍾有聲聞天之聦譬之¶
鵠鳴天聦既招我實惟彰乗風之鳯眷言朝陽¶
披雲藻綉來此舊鄉謙光自抑厥輝愈揚麗容¶
魋翕孔好已張既照平林且我華英華英已曜¶
<pb:KR4b0007_SBCK_003-14b>¶
餘光難延㑹淺别速哀以紹欣追曠同塗暫和¶
笑言殊音合奏曲異響連絶我懽條統我思因¶
根分來在愛感徃思我非形景有處有遊載離¶
載㑹且懽且憂感彼逺曠&KR0532;此延娯樂奏聲哀¶
言發涕流唯願我子德與福俱亦天之祜亦我¶
之¶
　　　贈顧彦先¶
&KR0007;黃挺秀誕授至真行該其高德備其新光瑩¶
之偉隋下同珍騰都之足龍鳯合塵¶
　　　　　　　　　　　　　　其一¶
<pb:KR4b0007_SBCK_003-15a>¶
皇皇明哲應期繼聲華映殊域實鎮天庭入輔¶
出輔乾乾靡寧夏發涼臺我雨我暑冬違邦族¶
風霜是處嗟彼獨宿誰與晤語飄颻艱辛非禹¶
孰舉言念君子悵惟心楚　其二¶
悠悠山川驍驍征遐陟升嶣嶤降渉洪波言無¶
不利乗嶮而嘉人懐思慮我保其和¶
　　　　　　　　　　　　　　其三¶
邂逅相遇良願乃從不逢知已誰濟予躬莫攀¶
莫附媿我髙風時過年邁晻冉桑榆晞先頼潤¶
亦在斯須假我夷塗頓不忘驅氾予津川桴不¶
<pb:KR4b0007_SBCK_003-15b>¶
失浮無愛餘輝遂暗東嵎　其四¶
幽幽東嵎戀彼西歸瞻儀情感聆音心悲之子¶
于邁夙夜京畿王事多難仲焉徘徊　其五¶
　　　答顧秀才¶
芒芒上&KR0007;有物有則厥初造命立我藝則爰兹¶
族類有覺先識斯文未䘮誕育明德　其一¶
允矣顧生載靈之和沉根芳沼濯秀蘭波淵翹¶
戢頴景茂凌華惟是德心是用閑邪　其二¶
德心伊何行歸于周晞高仰峻企逺懐悠匪願¶
在明靡倦斯幽凡我同朋瞻言清休　其三¶
<pb:KR4b0007_SBCK_003-16a>¶
慎終于逺俾民歸厚言若有行及予携手何以¶
恤我其仁孔有心之云愛隆敬其久　其四¶
既邁斯仁亦迪兹文藻不雕樸華不變淳有斐¶
君子如珪如璠仰欽德類依懐惠詮式揚好問¶
邦家于宣　其五¶
　　　答大將軍祭酒顧令文¶
惟林有鸞惟淵有螭顯允明德實邦之基先后¶
陟恪子配于兹遵彼玉堂受言遘之　其一¶
中原有軌世鮮克蹈先民有懐子探其妙心猶¶
水鑒函景内照名若振炎攄光外燿　其二¶
<pb:KR4b0007_SBCK_003-16b>¶
相&KR0013;水鑒民胥攸臨矧曰明徳人誰弗欽寫我¶
朶頤即爾澄心義隆自古好邈在今　其三¶
大人有祚興雲自天之子于升亦躍于淵景曳¶
清霄響發鳴&KR0076;義問&KR0042;集淑風載鮮　其四¶
企予朔都非子孰念豈無弱翰才不克膽惠音¶
聿來瓊華玉艷無德不報念辭惟忝　其五¶
　　　答呉王上將顧處微¶
邈矣大昧造化明明物以曲全人以直生類聚¶
百族群分萬形貟淵挺隨方川吐瓊　其一¶
藹藹洪族天禄攸蕃神綏厥本道裕其源條有¶
<pb:KR4b0007_SBCK_003-17a>¶
豐葉波無輟瀾烈風時播芳響世繁　其二¶
曰繁曰熙載德于兹克文克敏乃惠乃慈遵彼¶
洪流薄言詠之好是神契聊與之期　其三¶
仁勇同宅文武相紛王謂御事誰撫上軍於時¶
飜飛虎嘯江濆式遏不虞俾也無塵　其四¶
三代既逺直道垂音非齒焉尚非徳孰欽鑽仰¶
自古鮮曰在今匪唯形交殷薦其心　其五¶
心以殷薦分以道成祗服惠顧疇此深清亦有¶
芳訊薄載其誠豈無春暉兹焉可榮　其六¶
大道易聞崇軌難襲孰云匪衍咎&KR0532;尤集敢謝¶
<pb:KR4b0007_SBCK_003-17b>¶
不佞栖山自戢臨篇焉愧德輶辭輯　其七¶
翩彼日月逝猶駭電朝華未厭夕風已扇詩亦¶
有悲無幾相見懷德歎心于焉東眷　其八¶
平津晩貢貢公後徵陟彼玉階黄髪來升靈卉¶
三秀芳草秋興唯頥清神福禄是膺　其九¶
　　　贈鄱陽府君張仲膺¶
神林何有竒華妙實皇朝如何窮文極質斌斌¶
君子升堂入室太上有曜子誕其輝知機日難¶
子逹其微入輔幃幄出御千里滔滔江漢南國¶
之紀　其一¶
<pb:KR4b0007_SBCK_003-18a>¶
謁帝東堂剖符南征天子命我車服以榮何以¶
潤之德被蒼生何以濟之威振群城却愚以化¶
崇賢以仁鳯舒其翮龍濯其鱗憶彼荒藪莫敢¶
不賔雖云舊邦其命惟新　其二¶
卞和南金終始一色顯允君子窮逹一德&KR0042;仁¶
厲道物究其極古賢受爵循墻虎恭今哲居貴¶
履盈如沖接新以化愛舊以豐隆此嚶鳴惇彼¶
谷風　其三¶
忠至寵加孝至榮集内崇南芬外清名邑煒煒¶
棠棣夐増其華猗猗桑梓厥耀孔多被繡晝行¶
<pb:KR4b0007_SBCK_003-18b>¶
昔人攸羨階雲飛藻孰與同粲　其四¶
人道伊何難合易離㑹如升峻別如順淇嗟我¶
懐人曷云其來貢言執手涕既隕之　其五¶
　　　孫顯世贈¶
五龍戢號雲鳥纂紀淳化旣離義風肅始軒冕¶
垂容文教乃理奕奕英族盛德豐祀　其一¶
於赫皇吳應天統元蒸文烈公光讃懿勲九命¶
重輝恭德彌勤華黻襲藻金石載振　其二¶
淵哉陸生本顯洪冑亦崇懿風邈比弘&KR0073;無兢¶
惟德豐光伊茂文以義好施以仁冨　其三¶
<pb:KR4b0007_SBCK_003-19a>¶
山積惟峻道隆名遐潜景(淵/在)龍躍承華旣升爾¶
儀誰不允嘉有漼重深載清其波　其四¶
濟濟皇朝峨峨髦士序爵以賢惟俊萃止翩翩¶
二官令問不己乃遷華閣皇典斯紀　其五¶
思文大謨恢我王猷清風肆穆雅憲允休邁彼¶
江川邈此北流微言蘭馥玉藻雲浮　其六¶
遭時之險虎宰滔天慿德羡重縶此俊賢休否¶
旣亨名以德淵清微伊鑠鑚之彌堅　其七¶
明明大象玄鑒照微顯允君子求福不囬善挹¶
引慶險以德祈澄濁以静岡乆不暉　其八¶
<pb:KR4b0007_SBCK_003-19b>¶
釋彼遊&KR0009;樂此窈貞形以神和思以道新清雲¶
方乗芳餌可&KR0162;達觀在一萬物自賔　其九¶
　　重門誰和子音瞻彼晨風思託茂林(十/其)¶
　　　答¶
邈矣上祖垂休萬葉廣問&KR0042;被崇軌峻躡高山¶
克荒大川利渉繁藹惟祜風連雲接　其一¶
大人有作二后利見九功敷奏七德殷薦鼎實¶
重芳勞烈再扇奕世&KR0042;道天禄來宴　其二¶
道&KR0042;振古祚未替今如彼在川亦有浮沉大韶¶
既素響非我音豈曰荒止塗弗克尋　其三¶
<pb:KR4b0007_SBCK_003-20a>¶
昌風改物豐水易瀾百川緫紀四海合源在彼¶
焉取聿來莫觀曾是徧心敢忘丘園　其四¶
員暉偏照&KR0007;澤謬盈發彼承華頓此增城記景¶
靈雲倦遊紫庭匪曰能知寔忝長嬰　其五¶
煥矣金虎襲我皇猷孰云匪&KR0532;仰媿蒼流徃蹇¶
來反弭迹一丘變彼東朝言即爾謀　其六¶
振振孫子洪族之紀志擬龍潛德配麟趾引服¶
朗節克明峻軌遵彼中臯於穆不已　其七¶
於穆不已大都是階之子于命民應如隤厚德¶
時邁協風允諧惠此海湄俾也可懐　其八¶
<pb:KR4b0007_SBCK_003-20b>¶
乃眷丘林樂哉河曲解紱披褐投即懐玉遺情¶
春䑓託䕃寒木言念伊人温其在谷　其九¶
道俟人行辭以義輯和容過表余未云執惠音¶
&KR0042;播清風駿集懐德形憮臨篇景立　其十¶
　　　失題二首¶
美哉良友禀德坤靈明照逺鑒幽微&KR3290;精超跡¶
皇英質如瑶瓊贈我翰林示我丹誠道同契合¶
體異心并自頃西徂合于五樓遲想歡嫌觀我¶
良疇亦旣至止願言莫由室邇入鬲中情則憂¶
抱恨東遊神徃形留何以合忍&KR0009;之此詩何以¶
<pb:KR4b0007_SBCK_003-21a>¶
寫思記之斯辭我心愛矣歌以贈之無祕爾音¶
不我是貽有美人人芳問芬葩嗟我欽羡夢想¶
光華亦旣至思上下欣嘉德馥秋蘭容茂春羅¶
淑似令娣惟予陋何雖有良友朽木難加愛樂¶
朋規贈以斯歌皆能載之其美孔多嗟痛薄祜¶
並罹哀苦堂構旣崩過庭莫覩我悴西隣子沉¶
東土契闊艱辛誰與晤語身滯情徃神逝影處¶
發夢宵寐以慰延佇¶
陸士龍文集卷第三¶
<pb:KR4b0007_SBCK_003-21b>¶
